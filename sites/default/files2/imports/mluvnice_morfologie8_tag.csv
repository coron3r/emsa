'cname','ctext'$
'1 Základní jednotka morfologie','Základní jednotky morfologie jsou slovo a morfém.
Obecná definice slova a názory na jeho status jakožto základní jednotky morfologie se liší. Nejsnáze se slovo určuje v jazyce psaném, v němž se jednotlivá slova oddělují mezerami. I toto kritérium však selhává v případě slov, jejichž pravopis kolísá (viz 1.4 kompozita).
Jako základní jednotka morfologie se proti slovu někdy klade morfém. Slovo totiž funguje především jako základní prostředek pojmenovávací, tj. tvoří jednotku roviny lexikální, a jako složka věty je též jednotkou roviny syntaktické. Specifickou jednotkou morfologickou je však slovní tvar, forma slova.'$
'1.1','Jak slovo, tak morfém lze definovat jako stabilní komplex fonémů (v jazyce psaném grafémů) majících určitý význam (popř. významy). Slovo a morfém se však liší stupněm samostatnosti a možností dalšího dělení. Zatímco slovo je útvar samostatný a většinou i dělitelný v menší významově a formálně zřetelné složky (morfémy), je morfém útvar nesamostatný a morfologicky dále nedělitelný. Existence morfému je tak vázána na slovo. Skládá-li se slovo z jediného morfému, splývá morfém se slovem. Monomorfémních slov je v angličtině v důsledku značného počtu jednoslabičných slov mnohem více než v češtině, např. <I>clerk</I> úředník, <I>hair</I> vlasy, <I>win</I> vyhrát (české ekvivalenty se skládají z dvou až tří morfémů; monomorfémní česká slova jsou např. <I>snad</I>, <I>jen</I>, <I>však</I> apod.). Monomorfémnost se neomezuje na slova jednoslabičná, srov. ang. <I>travel</I> cestovat, <I>open</I> otevřený, české <I>přece</I> aj.
Polymorfémní slovní struktura je v angličtině zastoupena u slov odvozených, a to jak domácích, např. <I>free-dom</I> svoboda, <I>hard-ship</I> útrapa, <I>help-less</I> bezmocný, <I>friend-li-ness</I> přátelskost; tak přejatých, např. <I>dis-arma-ment</I> odzbrojení, <I>ir-regular-ity</I> nepravidelnost, <I>simpl-ify</I> zjednodušit apod. Polymorfémní slova cizího původu jsou ovšem pro mluvčí bez klasického vzdělání často nerozložitelná, např. <I>helicopter</I> helikoptéra, <I>solstice</I> slunovrat apod. Dále se s polymorfémní strukturou setkáváme, je-li přítomná flektivní koncovka, např. <I>friend-s, he cough-ed, I’m com-ing</I> aj.
Slovo může být realizováno jediným fonémem, např. české spojky <I>a</I> a <I>i</I>, předložky <I>k</I>, <I>s</I>, <I>v</I>, <I>z</I>, anglická citoslovce [əʊ] <I>oh,</I> [ɑː] <I>ah</I> a zájmeno 1. os. sg. [aɪ] <I>I</I>.
Stejně jako jediný foném může realizovat celé slovo, tak i jedno slovo může realizovat celou větu. Jednoslovná realizace věty se v angličtině vyskytuje u jednočlenných vět jmenných (viz 12.4). Jde ovšem o útvar okrajový, výjimečný, neboť funkce slova a funkce věty se zásadně liší. Slovo pojmenovává jevy mimojazykové skutečnosti, kdežto věta o ní něco vypovídá.'$
'1.2','Slova se dělí na autosémantická, tj. plnovýznamová, která mohou sama o sobě realizovat větu (např. <I>Attention!</I> Pozor! <I>Stop!</I> Zastavte! <I>Gently!</I> Opatrně!), a na slova synsémantická, která tuto schopnost nemají (např. členy <I>a</I>, <I>the</I>, tvary jako ’<I>s</I> [<I>is</I>, <I>has</I>], ’<I>ve</I> [<I>have</I>], ’<I>d</I> [<I>had</I>, <I>would</I>], přivlastňovací zájmena nesamostatná <I>my</I>, <I>your</I>, <I>her</I>, <I>our</I>, <I>their</I> atd., předložky <I>of</I>, <I>to</I>, spojky <I>as</I>, <I>if</I> apod.).
Synsémantika zahrnují slova gramatická (funkční) a pomocná. Gramatická slova nabývají plného významu teprve ve spojení s příslušnými slovy plnovýznamovými. Syntakticky autosémantika realizují větné členy, kdežto synsémantika (kromě zájmen) nikoliv. Vyjadřují pouze vztahy mezi slovy (předložky) nebo větami (spojky), popř. význam větného členu modifikují (členy).
<note id="1.2/P01">
V metajazyce může být užito každého slova samostatně, např. <I>Did you say a or the? – The.</I>
</note>
<note id="1.2/P02">
Zvláštní skupinu slov tvoří deiktika (z řeckého deixe = ukázání), tj. slova, jejichž reference závisí na situaci promluvy (orientační ukazatelé situace promluvy): zájmena 1. a 2. osoby, zájmena ukazovací, adverbiální výrazy <I>here</I> zde, <I>now</I> nyní, <I>today</I> dnes, <I>tomorrow</I> zítra, <I>yesterday</I> včera (viz též 8.82).
</note>'$
'1.3','Anglické a české slovo si v podstatě odpovídá, avšak jsou některé rozdíly. Tak po stránce zvukové je české slovo vyznačeno přízvukem na první slabice (výjimku tvoří spojení s jednoslabičnou předložkou, kde přízvuk přechází na předložku, a enklitika a proklitika, která bývají nepřízvučná). Přízvuk tak signalizuje začátek slova, což posluchači usnadňuje segmentaci souvislé řeči. V angličtině je přízvuk součástí morfematické struktury slov plnovýznamových, kdežto gramatická a pomocná slova jsou zpravidla nepřízvučná. Nadto není vázán na určitou slabiku slova, takže se souvislá řeč člení na nepravidelné takty, skládající se z jedné přízvučné a různého počtu nepřízvučných slabik, přičemž se hranice taktu nemusí krýt s hranicí slova. Srov. <I>a very ingenious invention</I> [ə ˈverɪ ɪn|ˈdʒiːniəs ɪn|ˈvenʃən] ˈvelmi ˈdůmyslný ˈvynález.
Další rys slova je jeho vnitřní stabilita, kompaktnost. Fonémy, které slovo vytvářejí, nelze přemístit, stejně tak nelze u polymorfémních slov přemístit jednotlivé morfémy. Rovněž nelze do vnitřní struktury slova vsunout další prvek nebo z ní některý prvek vypustit.
<note id="1.3/P03">
Zvuková podoba slova může ovšem mít různou realizaci v závislosti na tempu řeči, pečlivosti výslovnosti apod. V angličtině je variabilnost zvukové podoby slova větší než v češtině, zejména pokud jde o realizaci nepřízvučných slabik, v nichž se nepřízvučný vokál často vypouští.
</note>
Na rozdíl od nepřemístitelnosti svých složek je slovo jako celek přemístitelné nebo aspoň oddělitelné jinými slovy. Přemístitelnost slov je ovšem omezena jejich kombinační schopností a typem jazyka. Ve flektivní češtině s volným slovosledem je větší než v analytické angličtině, v níž jsou slovosledné varianty omezeny jednak gramatickou funkcí slovosledu, jednak jeho větší ustáleností. Srovnej: <I>The girl slowly turned the pages of the book.</I> Dívka pomalu obracela stránky knihy. <I>Slowly the girl turned the pages of the book.</I> Pomalu dívka obracela stránky knihy. <I>The girl turned the pages of the book slowly.</I> Dívka obracela stránky knihy pomalu. <I>*Slowly turned the girl the pages of the book.</I> Pomalu obracela dívka stránky knihy. *The pages of the book turned the girl slowly. Stránky knihy obracela dívka pomalu.
<note id="1.3/P04">
Hvězdička před slovem nebo větou označuje formy, které neexistují.
</note>
V případě předložek se angličtina liší od češtiny tím, že za určitých podmínek připouští jejich přemístitelnost. V češtině má předložka neměnné postavení před členem, který řídí, kdežto v angličtině může být postponována do postavení za slovesem, srov. <I>From whom did you get it? / Who(m) did you get it from?</I> Od koho jste to dostal? (V kontaktní vztažné větě a ve vztažné větě uvozené pomocí <I>that</I> je postpozice předložky obligatorní, viz 16.22.21 a, b).
Na samé hranici slovní samostatnosti jsou pomocná slova ve složených tvarech, která zde vlastní význam nemají, nýbrž jen přispívají k významu celku. Blíží se tak flektivním morfémům, které jim někdy skutečně ve flektivnějším jazyce odpovídají. Složené tvary s pomocnými slovy se vyskytují v angličtině i češtině, avšak v angličtině jsou zastoupeny ve větší míře, srov. anglickou konjugaci a deklinaci (8.82.1, 3.51.6, 3.52).'$
'1.4','Jak již bylo uvedeno (1.1), angličtina má ve srovnání s češtinou velké množství slov monomorfémních, tj. morfologicky nerozložitelných, jednoslabičných i víceslabičných, např. <I>door</I> dveře, <I>look</I> vypadat, pohled, <I>fault</I> chyba, <I>money</I> peníze, <I>office</I> kancelář apod. Sklon k monosylabismu se projevuje též v zkracování slov, zejména v hovorovém jazyce, např. <I>plane</I> (brit. <I>aeroplane</I>, amer. <I>airplane</I>) letadlo, <I>pram</I> (<I>perambulator</I>) dětský kočárek, <I>ad</I> (<I>advertisement</I>) inzerát, <I>lab</I> (<I>laboratory</I>) laboratoř, <I>fridge</I> (<I>refrigerator)</I> lednička, <I>mac</I> (<I>mackintosh</I>) plášť do deště aj. Někdy zkratka původní slovo zcela zatlačila, např. <I>bus</I> (<I>omnibus</I>) autobus, jindy se vyskytuje jen ve slangu, např. <I>tec</I> (<I>detective</I>) detektiv, <I>doc</I> (<I>doctor</I>) doktor.
Monosylabická slova, pokud nemají flektivní sufix, se skládají jen z báze (základu, bázového morfému). Bázových morfémů je v jazyce velké množství a tvoří otevřenou řadu, i když slova založená na zcela novém bázovém morfému vznikají zřídka (např. názvy výrobků vzniklé z kombinací vytvořených počítačem).
Proti bázovým morfémům stojí morfémy derivační (afixy: prefixy, sufixy a infixy) a morfémy flektivní, kterých je omezený počet.
Prefixy, sufixy a infixy se od sebe liší pozicí. Prefixy (předpony) stojí před bázovým morfémem, sufixy (přípony) za ním a infixy uvnitř slova. Všechny afixy se pak od flektivních morfémů liší tím, že mají funkci slovotvornou, tj. odvozují od základu nové slovo s jiným významem, srov. <I>rich</I> bohatý – <I>enrich</I> obohatit, <I>cloud</I> mrak <I>– cloudy</I> zamračený. Naproti tomu flektivní morfémy mají funkci tvaroslovnou, tj. netvoří nová slova, nýbrž tvary od téhož slova, srov. <I>rich</I> – <I>richer</I> – <I>richest</I> bohatý – bohatší – nejbohatší, <I>cloud</I> – <I>clouds</I> mrak – mraky. Formálně se flektivní sufixy liší od derivačních tím, že pokud nemají formu alternace, jsou poslední složkou slova, tj. následují až za morfémy derivačními, např. <I>invent</I> vynalézt – <I>invention</I> vynález – <I>inventions</I> vynálezy<I>, deep</I> hluboký – <I>deepen</I> prohloubit (se) – <I>the conflict deepened</I> konflikt se prohloubil.
Slova odvozená domácími prefixy jsou např. <I>asleep</I> spící (srov. <I>sleep</I> spát, spánek), <I>belittle</I> zlehčovat (srov. <I>little</I> malý), <I>forehead</I> čelo (srov. <I>head</I> hlava), <I>unwilling</I> neochotný (srov. <I>willing</I> ochotný), <I>unpack</I> rozbalit (srov. <I>pack</I> balit); cizími prefixy např. <I>dishonest</I> nepoctivý (srov. <I>honest</I> poctivý), <I>infallible</I> neomylný (srov. <I>fallible</I> omylný), <I>refuel</I> doplnit pohonnou látku (srov. <I>fuel</I> pohonná látka, palivo), <I>premature</I> předčasný (srov. <I>mature</I> zralý), <I>co-operate</I> spolupracovat (srov. <I>operate</I> působit, provozovat) aj. Slova odvozená domácími sufixy jsou např. <I>reader</I> čtenář (srov. <I>read</I> číst), <I>rainy</I> deštivý (srov. <I>rain</I> déšť, pršet), <I>beginning</I> začátek (srov. <I>begin</I> začít), <I>shorten</I> zkrátit (srov. <I>short</I> krátký), <I>tenfold</I> desetinásobný (srov. <I>ten</I> deset) aj.; cizími sufixy, např. <I>regrettable</I> politováníhodný (srov. <I>regret</I> litovat), <I>employee</I> zaměstnanec (srov. <I>employ</I> zaměstnat), <I>extension</I> rozšíření, prodloužení (srov. <I>extend</I> rozšířit, prodloužit), <I>confirmation</I> potvrzení (srov. <I>confirm</I> potvrdit), <I>difference</I> rozdíl, <I>diffferent</I> různý (srov. <I>differ</I> lišit se), <I>accuracy</I> přesnost (srov. <I>accurate</I> přesný) aj. Cizích prefixů a sufixů je ve srovnání s domácími v angličtině mnohem více.
<note id="1.4/P04">
Infixy se v angličtině a češtině nevyskytují. Za prvek infixové povahy se někdy považuje <I>n</I> v případech jako <I>passenger</I> (cestující), <I>messenger</I> (posel) v protikladu k <I>passage</I> (cesta), <I>message</I> (poselství, vzkaz); v češtině iteraktivní morfém u sloves typu sedět – sedávat.
</note>
Na rozdíl od češtiny je v angličtině běžné tvoření hybridních odvozenin (cizími sufixy od domácích základů), např. <I>understandable</I> pochopitelný, <I>starvation</I> hladovění, <I>hostess</I> hostitelka, <I>ex-husband</I> bývalý (dřívější) manžel, <I>non-smoker</I> nekuřák, <I>talkative</I> povídavý, <I>thunderous</I> bouřlivý apod.
U malého počtu domácích substantiv se dochovaly pozůstatky staršího jazykového stadia, v němž byla sufixace provázena alternací kmenové samohlásky, např. <I>long</I> dlouhý – <I>length</I> délka, <I>strong</I> silný – <I>strength</I> síla, <I>broad</I> široký – <I>breadth</I> šířka, <I>wide</I> [waɪd] široký – <I>width</I> [wɪdθ] šířka, <I>wise</I> [waɪz] moudrý – <I>wisdom</I> [wɪzdəm] / moudrost.
Tento derivační typ, v domácí slovní zásobě neproduktivní, je rozvinut u slov odvozených cizími sufixy, které váží přízvuk na určitou slabiku, což mívá důsledky též pro kvalitu samohlásek. Některé cizí sufixy se navíc pojí s dlouhou či krátkou kvantitou přízvučné samohlásky, srov. <I>precise</I> [prɪˈsaɪs] přesný – <I>precision</I> [prɪˈsɪʒən] přesnost, <I>able</I> [eɪbl] schopný – <I>ability</I> [əˈbɪlətɪ] schopnost, <I>similar</I> [sɪmələ] podobný – <I>similarity</I> [sɪməˈlærətɪ] podobnost, <I>various</I> [veərɪəs] různý – <I>variety</I> [vəˈraɪətɪ] různost, <I>courage</I> [kʌrɪdʒ] odvaha – <I>courageous</I> [kəˈreɪdʒəs] odvážný, <I>democrat</I> [deməkræt] demokrat – <I>democracy</I> [dɪˈmɒkrəsɪ] demokracie, <I>analyse</I> [ænəlaɪz] analyzovat – <I>analysis</I> [əˈnæləsɪs] analýza, <I>analytic</I> [ˌænəˈlɪtɪk] analytický apod. V češtině se vyskytuje pouze alternace fonémů, např. <I>odvaha</I> – <I>odvážný</I>, <I>zlato</I> – <I>pozlacený</I>, <I>nést</I> – <I>nosit</I>.
Zvláštní způsob derivace, který vůbec nemá v češtině obdobu, je tzv. <I>back-formation.</I> Spočívá v tom, že je při něm směr normálního derivačního procesu obrácen. Základní člen derivačního vztahu vznikl nebo byl přejat (popř. byl interpretován) jako slovo se sufixem, např. <I>baby-sitter</I> osoba hlídající děti, <I>housekeeper</I> hospodyně, <I>difficulty</I> obtíž, <I>pedlar</I>, <I>peddler</I> podomní obchodník, <I>reminiscence</I> vzpomínka, <I>editor</I> redaktor, vydavatel, <I>vacuum-cleaner</I> vysavač aj. K němu pak bylo dodatečně vytvořeno nové slovo odtržením sufixu, srov. <I>baby-sit</I> hlídat děti, <I>housekeep</I> vést domácnost, <I>difficult</I> obtížný, <I>peddle</I> prodávat po domech, <I>reminisce</I> vzpomínat, <I>edit</I> redigovat, vydávat, <I>vacuum-clean</I> vysávat vysavačem apod.
Také u složených slov jsou vedle shodných typů některé rozdíly. Oba jazyky mají kompozita germánská (v nichž určující složka předchází před určovanou), např. <I>earthquake</I> zemětření, <I>waterfall</I> vodopád, i románská (v nichž určovaná složka stojí před určující), např. angl. <I>pickpocket</I> kapesní zloděj, <I>cut(-)throat</I> hrdlořez, <I>sawbones</I> řezník (žertovně o chirurgovi), <I>scarecrow</I> strašák, čes. kazisvět, neznaboh.
V angličtině se složená slova nejčastěji píší dohromady, např. <I>bricklayer</I> zedník, <I>airtight</I> vzduchotěsný, <I>drawbridge</I> zdvihací most. Nesamostatnost první složky nebo spojovací vokál, příznačná pro jazyk flektivní (srov. čes. <I>bratrovrah, šedomodrý</I>), se v angličtině vyskytuje jen u kompozit obsahujících cizí elementy, např. <I>Anglo-Saxon</I> anglosaský, <I>speedometer</I> tachometr. Pravopis kompozit však kolísá, vedle psaní dohromady, např. <I>daylight</I> denní světlo, <I>windmill</I> větrný mlýn, <I>headache</I> bolení hlavy, se vyskytuje pravopis se spojovací čárkou, např. <I>taxi-driver</I> taxikář, <I>air-conditioning</I> klimatizace, <I>self-esteem</I> sebeúcta, a nadto se některá kompozita píší oběma způsoby, např. <I>head(-)master</I> ředitel školy, <I>frost(-)bite</I> omrzlina, <I>flash(-)light</I> bleskové nebo signalizační světlo. Vyskytuje se i psaní zvlášť, vedle něhož se často píše spojovací čárka (psaní spojovací čárky je hojné v britské angličtině, kdežto v americké angličtině je častější buď psaní dohromady nebo zvlášť), např. <I>washing machine</I>/<I>washing-machine</I> pračka, <I>fire engine</I>/<I>fire-engine</I> hasičská stříkačka, <I>waiting room</I>/<I>wating-room</I> čekárna, <I>diving suit</I>/<I>diving-suit</I> potápěčský oblek aj. V těchto případech je kritériem kompozita přízvuková struktura (nejčastěji jednotící hlavní přízvuk na první složce) a specializovaný význam (význam kompozita je zpravidla zúžen na speciální případ(y) příslušného významu). Mezi kompozity a slovními spojeními je ovšem plynulý přechod.
Jak ukazují uvedené příklady a jejich ekvivalenty, jednotlivá kompozita si v angličtině a češtině často neodpovídají. Srovnej <I>lazy-bones</I> (kompozitum) <I>lenoch</I> (odvozené slovo), <I>corn</I> (jednoduché slovo) <I>kuří oko</I> (sousloví), <I>warship</I> (kompozitum) <I>válečná loď</I> (sousloví) aj.
V obou jazycích se dále vyskytují kompozita bahuvríhiová, která pojmenovávají celek vytčením jedné jeho části, např. <I>Bluebeard</I> Modrovous. Také u tohoto typu si jednotlivé případy v angličtině a češtině často neodpovídají, srov. <I>hunch-back</I> hrbáč, <I>chatterbox</I> žvanil, mluvka, <I>redhead</I> zrzek, zrzka.
<note id="1.4/P05">
U sloves s adverbiální částicí, např. <I>pick up</I> sebrat, zdvihnout, <I>put out</I> uhasit, zhasit, <I>turn off</I> vypnout, zavřít apod., svědčí pro slovní samostatnost částice její přemístitelnost, srov. <I>They put out the fire</I> / <I>They put the fire out.</I> Uhasili oheň.
</note>
V angličtině se vyskytují dva typy kompozit, které jsou v češtině řídké. Je to jednak typ založený na slovotvorném procesu <I>blending</I>, tj. nové slovo (<I>blend</I>, <I>portmanteau word</I>) se tvoří vynecháním konce jedné složky a začátku složky druhé, např. <I>brunch</I> (<I>breakfast</I> + <I>lunch</I>)<I>, smog</I> (<I>smoke</I> + <I>fog</I>)<I>, motel</I> (<I>motorists’ hotel</I>)<I>, breathalyser</I> (<I>breath</I> + <I>analyser</I>)<I>, Eurovision</I> (<I>European television</I>)<I>, shamateur</I> (<I>sham</I> + <I>amateur</I>) apod. Druhý typ představují tzv. citátové složeniny, které vznikají přenesením části věty do jiného syntaktického okolí, např. <I>What you need is a pick-me-up.</I> Potřebuješ životabudič (něco na posilnění), <I>a happy-go-lucky sort of attitude towards life</I> bezstarostný postoj k životu, <I>the die-hards</I> tvrdošíjní konzervativci, <I>an out-of-the-way place</I> odlehlé místo, <I>forget-me-not</I> pomněnka, <I>hard-to-get items</I> úzkoprofilové zboží aj. Citátové složeniny jsou typ velmi produktivní a často vznikají ad hoc, např. <I>the swallowed-up-by-the-earth theory</I> teorie, že se propadl do země, <I>young men largely recruited from leaning-up-against-the-walls-of-public-houses industries</I> mladí mužové rekrutující se většinou z těch, jejichž zaměstnáním je opírat se o zdi hospod, <I>the garden had that neglected,</I> ‘<I>somebody-else-can-do-it</I>’ <I>look so often found in communal property</I> zahrada vypadala zanedbaně, jak je tomu tak často u společného majetku, protože „to může udělat někdo jiný“.'$
'1.5','V angličtině táž fonematická struktura často vyjadřuje dva (i více) zcela různé významy. Slova mající stejnou zvukovou podobu, avšak rozlišená v psaném jazyce jsou homofona, např. [səʊ] <I>sew</I> šít – <I>sow</I> sázet, [sʌn] <I>sun</I> slunce – <I>son</I> syn, [heə] <I>hair</I> vlasy – <I>hare</I> zajíc, [daɪ] <I>die</I> umřít – <I>dye</I> barva, barvivo, [piːs] <I>piece</I> kus – <I>peace</I> mír, [həʊl] <I>hole</I> díra – <I>whole</I> celek, celý, [prɒfɪt] <I>profit</I> zisk – <I>prophet</I> prorok, [reɪn] <I>rain</I> déšť pršet – <I>reign</I> vláda, panovat – <I>rein</I> uzda, [raɪt] <I>write</I> psát – <I>right</I> právo, pravý, správný – <I>rite</I> obřad, rituál, [hiːl] <I>heal</I> hojit – <I>heel</I> pata, podpatek, [weɪ] <I>way</I> cesta – <I>weight</I> vážit, [bɜːθ] <I>birth</I> narození – <I>berth</I> lůžko (v lodní kabině, ve vlaku), [pleɪn] <I>plain</I> planina, rovina – <I>plane</I> geometrická rovina, letadlo aj. Homofonie je v angličtině častá zejména u slov jednoslabičných.
Opačný případ, kdy jedna psaná forma odpovídá dvěma různým zvukovým, se v angličtině vyskytuje také, např. <I>read</I> (1) [riːd] číst, přítomné tvary slovesa <I>read</I>, (2) [red] préteritum a minulé příčestí slovesa <I>read</I>; <I>lead</I> (1) [liːd] vést, (2) [led] olovo; <I>bow</I> (1) [bəʊ] luk, (2) [baʊ] poklona, poklonit se; <I>row</I> (1) [rəʊ] veslo, veslovat, (2) [raʊ] hádka, výtržnost; <I>entrance</I> (1) [entrəns] vchod, (2) [ɪnˈtrɑːns] uchvátit, strhnout. V tomto případě jde o homografa.
Slova s různými významy mající stejnou formu jak psanou, tak i mluvenou jsou homonyma, např. kind [kaɪnd] (1) laskavý, (2) druh; bark [bɑːk] (1) štěkat, (2) kůra (na stromě), (3) bárka; date [deɪt] (1) datum, (2) datle aj.
Proti homonymům stojí synonyma, tj. slova s různou formou a stejným významem, např. <I>shut</I> – <I>close</I> zavřít, <I>change</I> – <I>alter</I> změnit, <I>continue</I> – <I>go on</I> pokračovat, <I>mistake</I> – <I>error</I> chyba, <I>stop</I> – <I>cease</I> přestat, <I>deep</I> – <I>profound</I> hluboký, <I>end</I> – <I>finish</I> skončit, <I>hide</I> – <I>conceal</I> skrýt, <I>buy</I> – <I>purchase</I> koupit, <I>incredible</I> – <I>unbelievable</I> neuvěřitelný aj. Synonym má angličtina velké množství v důsledku velkého počtu přejatých slov francouzsko-latinského původu. Dokonalá synonyma jsou však velmi vzácná, většinou jsou slova synonymní jen v některém ze svých významů, popř. v některých kontextech, a/nebo jsou rozlišena stylisticky (tak slova francouzsko-latinského původu jsou většinou příznačná pro vyšší styl, slova germánského původu jsou obvyklá v běžné mluvě).
Od synonym je třeba lišit případy variantních forem slova, např. <I>clinch</I>/<I>clench</I> zanýtovat, <I>inquiry</I>/<I>enquiry</I> dotaz. Patří sem jednak nečetné případy kolísání pravopisu jako <I>judg(e)ment</I> soud, <I>jewel(le)ry</I> šperky, u sufixu -<I>ize</I>/<I>ise</I> (<I>organise</I>/<I>organize, recognise</I>/<I>recognize</I> aj.); lze sem řadit i uvedený prefix <I>en-</I>/<I>in-</I> u některých slov (<I>en-</I>/<I>inquiry, en-</I>/<I>indorse</I>). Daleko větší je kolísání ve výslovnosti. Četná i velmi běžná slova mají dvě i více výslovnostních variant (diafona), např. <I>again</I> [əˈɡen], [əˈɡeɪn] zase, opět, <I>towards</I> [təˈwɔːdz], [tʊˈwɔːdz], [twɔːdz], [tɔːdz], [tɔədz] směrem k, <I>contrast</I> sb[JP1]. [kɒntrɑːst], [kɒntræst] kontrast, <I>contents</I> [kɒntents], [kənˈtents] obsah, <I>direct</I> [daɪˈrekt], [dɪˈrekt] přímý, řídit, <I>organization</I> [ˌɔːɡənaɪˈzeɪʃən], [ˌɔːɡənɪˈzeɪʃən], organizace aj. Kolísá zejména výslovnost odborných latinsko-řeckých termínů, s nimiž se mluvčí většinou seznamuje prostřednictvím psané formy (<I>eye-words</I>), např. <I>abdomen</I> [ˈæbdəmən], [æbˈdəʊmen], [-mɪn], břicho, <I>erratum</I> [eˈrɑːtəm], [ɪˈrɑːtəm], [ɪˈreɪtəm], [eˈreɪtəm] tisková chyba, <I>respiratory</I> [rɪsˈpaɪərətərɪ], [resˈp-], [rəsˈp-], [respɪrətərɪ], [respɪreɪtərɪ] dýchací a mnoho dalších[JP2].'$
'1.6','Hranice mezi slovem a slovním spojením a slovem a větou není v angličtině tak ostrá jako v češtině. Svědčí o tom především širší užití anglických afixů. V češtině se afixace uplatňuje jen v rámci slova, kdežto v angličtině se afix může připojit i k slovnímu spojení, např. <I>standoffish</I> rezervovaný (srov. <I>stand off</I> stát stranou), <I>old-maidish</I> staropanenský (srov. <I>old main</I> stará pana), <I>old-fog(e)yish</I> staromódní, <I>un-get-at-able</I> nedostižný, těžko dosažitelný, <I>an un-put-down-able book</I> kniha, kterou nelze odložit (bez přečtení), <I>one-legged man</I> jednonohý, <I>red-haired girl</I> rudovláska (o příslušnosti sufixu -<I>ed</I> k celému slovnímu spojení <I>one leg</I>, <I>red hair</I> svědčí skutečnost, že neexistují tvary *<I>legged</I>, *<I>haired)</I>, <I>an ex-beauty queen</I> bývalá královna krásy, <I>an ex-film star</I> bývalá filmová hvězda apod. Aglutinační povahu mají nejen afixy derivační, nýbrž i sufixy flektivní. Plurálový morfém se připojuje k poslední složce kompozit jako <I>merry-go-round</I>/<I>merry-go-rounds</I> kolotoč, <I>forget-me-not/forget-me-nots</I> pomněnka, aj. Podobně se připojuje sufix přivlastňovacího pádu k poslední složce slovního spojení, např. <I>New Zealand</I>’<I>s population</I> obyvatelstvo Nového Zélandu, <I>the Duke of York</I>’<I>s brother</I> bratr vévody z Yorku apod.
Afix je možno připojit i k celé větě, např. <I>the I-don</I>’<I>t-knowish expression on his face</I> výraz na jeho obličeji říkající „nevím“.
Jiným dokladem pro přechodové pásmo mezi slovem a slovním spojením jsou citátové složeniny, které fungují jako jednoslovná jednotka, přestože jsou tvořeny částí věty nebo i celou větou, srov. <I>his ne</I>’<I>er-do-well son</I> jeho nepodařený syn, <I>he had on an “I</I>’<I>m your superior” face</I> tvářil se jako nadřízený (viz 1.4). Citátové složeniny tvořené celou větou svědčí též o tom, že neexistuje ostrá hranice ani mezi slovem a větou. Podobně je tomu u předložek, které v angličtině neuvozují pouze slova (jak je tomu v češtině), nýbrž i celé věty, srov. <I>You can</I>’<I>t see it from where you are</I>. Odtamtud (z místa, kde jste) to nemůžete vidět (viz 16.22.1).'$
'2 Slovní druhy','Angličtina rozlišuje stejné slovní druhy jako čeština (substantiva, adjektiva, adverbia, slovesa, zájmena, číslovky, předložky, spojky a citoslovce). Navíc bývá k slovním druhům řazen jako samostatná třída člen. Rozlišení slovních druhů se zakládá na příznacích morfologických, syntaktických a lexikálních (sémantických), avšak míra uplatnění jednotlivých hledisek se v angličtině a češtině v důsledku různého stupně jejich flektivnosti liší.'$
'2.1','V češtině je slovnědruhová příslušnost slov, a to i mimo větný kontext, určena zpravidla zcela jednoznačně morfematickou strukturou slova, především jeho zakončením, srov. <I>práce</I> substantivum, <I>pracovat</I> sloveso, <I>pracovní</I> adjektivum, <I>pracovně</I> adverbium. V angličtině rovněž existují četná slova, která mají výrazné slovnědruhové zakončení, např. ufixy: <I>-ance</I>, <I>-ence</I>, <I>-ation</I>, <I>-ition</I>, <I>-sion</I>, <I>-dom</I>, <I>-ee</I>, <I>-ess</I>, <I>-ette</I>, <I>-ism</I>, <I>-ist</I>, <I>-ity</I>, <I>-ness</I>, <I>-tude</I> aj. jsou sufixy substantivní (<I>consequence</I> důsledek, <I>explanation</I> vysvětlení, <I>nutrition</I> výživa, <I>collision</I> srážka, <I>boredom</I> unuděnost, nuda, <I>addressee</I> adresát, <I>actress</I> herečka, <I>usherette</I> uvaděčka, <I>tourism</I> turistika, <I>equality</I> rovnost, <I>shyness</I> plachost, <I>attitude</I> postoj); <I>-ise/ize</I>, <I>-/(i)fy</I> aj. jsou sufixy slovesné (<I>recognize</I> poznat, <I>magnify</I> zvětšit); <I>-able</I>, <I>ible</I>, <I>ic(al)</I>, <I>-ish</I>, <I>-less</I> aj. jsou sufixy adjektivní (<I>unaccountable</I> nevysvětlitelný, <I>intelligible</I> srozumitelný, <I>cryptic</I> tajemný, <I>alphabetical</I> abecední, <I>childish</I> dětinský, <I>useless</I> zbytečný); -<I>wards</I> je sufix výlučně adverbiální (<I>forwards</I> vpřed, kupředu).
I sufixy, které se vyskytují u dvou slovních druhů, mohou spolu se základem, k němž jsou připojeny, sloužit k vyznačení určitého slovního druhu. Tak sufix -<I>al</I>, který se vyskytuje u adjektiv a substantiv, srov. <I>abysmal</I> propastný – s<I>urvival</I> přežití, signalizuje substantivum, jde-li o odvozeninu deverbativní (je-li připojen ke slovesu), srov. <I>refuse</I> odmítnout – <I>refusal</I> odmítnutí, <I>deny</I> popřít – <I>denial</I> popření, <I>approve</I> schválit – <I>approval</I> schválení. Podobně <I>-er</I>, <I>-ment</I> připojené k slovesnému základu signalizují substantivum, např. <I>receive</I> přijmout – <I>receiver</I> příjemce, přijímač, <I>compose</I> skládat – <I>composer</I> skladatel, <I>agree</I> souhlasit – <I>agreement</I> souhlas, shoda, <I>punish</I> trestat – <I>punishment</I> trest, potrestání; <I>-ish</I> a -<I>en</I> u substantivního základu signalizují adjektivum, např. <I>fool</I> pošetilec – <I>foolish</I> pošetilý, <I>wood</I> dřevo – <I>wooden</I> dřevěný, <I>wool</I> vlna – <I>woollen</I> vlněný apod., avšak -<I>en</I> u adjektivního základu signalizuje sloveso, např. <I>sad</I> smutný – <I>sadden</I> zesmutnět, <I>moist</I> vlhký – <I>moisten</I> navlhčit. Jsou však i slovesa se sufixem <I>-en</I> odvozená od substantivních základů, např. <I>lengthen</I> prodloužit (se), srov. <I>length</I> délka, <I>strenghten</I> zesílit, srov. <I>strength</I> síla.
Některé sufixy jsou z hlediska signalizace slovních druhů víceznačné, např. slova zakončená <I>-ant</I> a -<I>ing</I> od slovesných základů mohou bý jak substantiva, tak adjektiva, srov. <I>inhabit</I> obývat – <I>inhabitant</I> obyvatel, <I>flip</I> švihnout – <I>flippant</I> lehkomyslný, frivolní; <I>draw</I> kreslit – <I>drawing</I> kresba, <I>tire</I> unavit – <I>tiring</I> únavný.'$
'2.2','Vedle slov, jejichž slovnědruhová příslušnost je signalizována jejich morfematickou strukturou, zejména afixací, existuje v angličtině velké množství slov, která tuto distinktivní strukturu nemají. Bez větného kontextu pak slovnědruhovou příslušnost takovýchto slov nelze určit. Právě tato část slovní zásoby je pro angličtině charakteristická.
Existují slova, která mohou fungovat jako několik slovních druhů, např. <I>down</I> je adverbium (<I>Come down</I> Pojď dolů), předložka (<I>The children ran down the hill</I> Děti běžely s kopce), substantivum (<I>the ups-and-downs of life</I> lepší a horší životní období), sloveso (<I>He downed a glass of beer</I> Vypil [vytáhl] sklenici piva). <I>Back</I> je substantivum (<I>I don</I>’<I>t do things behind anybody</I>’<I>s back</I> Nedělám nikomu nic za zády), adjektivum (<I>Are back numbers still available?</I> Jsou starší čísla ještě k dispozici?), sloveso (<I>He backed the car into the garage</I> Zacouval s autem do garáže; <I>to back sb./sth.</I> podporovat někoho/něco, <I>to back a horse</I> vsadit na koně). <I>Like</I> je sloveso (<I>I shouldn</I>’<I>t like to force him</I> Nerad bych ho nutil), adjektivum (<I>They are as like as two peas</I> Jsou si podobni jako vejce vejci), v hovorovém jazyce spojka (<I>Things didn</I>’<I>t turn out like I imagined</I> Nedopadlo to, jak jsem si představoval.), předložka (<I>There</I>’<I>s no place like home</I> Není nad domov) a substantivum (<I>I never heard the like of it</I> Nikdy jsem nic podobného neslyšel).
Schopnost vyskytovat se beze změny tvaru ve funkci různých slovních druhů se nazývá konverze. V angličtině se široce uplatňuje právě v důsledku toho, že mnoho slov má z hlediska slovnědruhové příslušnosti neutrální tvar.'$
'2.21','Nejčastěji totéž slovo (táž forma) funguje jako substantivum a sloveso. Podle toho, jaký je směr konverze, lze rozlišit tři skupiny.'$
'2.21.1','Pokud je sémantický obsah slovesa odvozen od substantiva, které má nadto ještě další významy, které slovesu chybí, je základní člen konverzního vztahu substantivum, např. <I>average</I> mít (být) v průměru, <I>bridge</I> přemostit, překlenout, <I>class</I> zařadit, <I>corner</I> zahnat do úzkých, <I>court</I> dvořit se, <I>eye</I> dívat se, <I>finger</I> ohmatávat (prsty), <I>hand</I> podat, <I>master</I> ovládnout, <I>motion</I> pokynout, <I>question</I> tázat se, mít pochybnosti, <I>post</I> dát na poštu, <I>ration</I> přidělit, dát na příděl, <I>sense</I> vycítit, vytušit, <I>surface</I> vynořit se (o ponorce, potápěči), <I>stage</I> uvést na scénu, <I>station</I> umístit (např. posádku), <I>value</I> cenit si, <I>view</I> dívat se, prohlížet, <I>voice</I> vyřknout a mnoho dalších. Srovnej <I>She had a shrill voice that could be heard all over the place.</I> Měla pronikavý hlas, který bylo všude slyšet. – <I>You</I>’<I>ve voiced the feelings of all of us.</I> Vyjádřil jste pocity nás všech.
Někdy sloveso vzniklé inverzí se dále konvertuje v nové substantivum, např. <I>brush</I> kartáč – <I>to brush</I> okartáčovat – <I>a brush</I> (<I>to give one</I>’<I>s clothes a good brush</I>) okartáčování; podobně <I>wire</I> drát – <I>to wire</I> telegrafovat (= poslat zprávu po drátě) – <I>wire</I> telegram.
<note id="2.21.1/P01">
Někdy má slovo vzniklé konverzí protichůdné významy, např. <I>dust</I> (1) utřít (odstranit) prach (<I>to dust the furniture</I> utřít prach na nábytku); (2) poprášit (<I>to dust a cake with sugar</I> posypat koláč cukrem). Podobně <I>stone</I> (1) vypeckovat; (2) kamenovat.
</note>'$
'2.21.2','Je-li sémantický vztah mezi substantivem a slovesem opačný, tj. vyjadřuje-li substantivum jeden speciální význam z širšího významového okruhu příslušného slovesa, jeví se jako základní člen konverzního vztahu sloveso. Takových deverbativních substantiv je velké množství, např. <I>bend</I> ohyb, <I>break</I> přerušení, přestávka, <I>blow</I> rána, <I>blush</I> zardění, ruměnec, <I>bow</I> [baʊ] poklona, <I>call</I> volání, <I>cast</I> odlitek, <I>catch</I> úlovek, <I>cough</I> kašel, <I>drive</I> jízda, vyjížďka, <I>embrace</I> obejmutí, <I>glance</I> pohled, <I>grasp</I> uchopení, pochopení, <I>find</I> nález, <I>hit</I> úspěch, <I>laugh</I> smích, <I>look</I> pohled, <I>nap</I> lehký (odpolední) spánek, <I>pay</I> plat, <I>quote</I> citát, <I>search</I> pátrání, hledání, <I>slumber</I> dřímota, <I>stay</I> pobyt, <I>take</I> úlovek, výtěžek, <I>talk</I> rozhovor, beseda, <I>walk</I> chůze, procházka a mnoho dalších.
Pokud existuje též substantivum odvozené sufixem, bývají obě substantiva většinou významově nebo distribučně rozlišena, např. <I>move</I> tah – <I>movement</I> pohyb, <I>repeat</I> repríza – <I>repetition</I> opakování, <I>pay</I> plat – <I>payment</I> platba, zaplacení apod.
Četná z těchto substantiv se vyskytují často po slovesech <I>have</I>, <I>give</I>, <I>take</I>, <I>make</I>, <I>get</I> aj. Některá jsou na tuto vazbu omezena (viz 13.23.22), např. HAVE <I>a wash</I> umýt se, <I>a shave</I> oholit se, <I>a swim</I> zaplavat si, <I>a chat</I> popovídat si, <I>a look</I> podívat se, <I>a read</I> číst si, <I>a rest</I> odpočinout si aj.; GIVE <I>a kick</I> kopnout, <I>a polish</I> vyleštit, <I>a push</I> strčit aj.; TAKE <I>a sip</I> napít se (malým douškem), <I>a look</I>, <I>a glance</I> podívat se, <I>a walk</I> jít na procházku, <I>a breath</I> nadýchnout se aj.; MAKE <I>a fuss</I> vyvádět, <I>a guess</I> hádat, <I>a move</I> hýbat se (přemístit se), začít jednat, <I>a search</I> pátrat, <I>a dash</I> hnát se, <I>a remark</I> poznamenat, <I>a boast (of sth)</I> vychloubat se, <I>a bolt</I> upláchnout, <I>a stir</I> vyvolat rozruch aj.; GET <I>a move on</I> pospíšit si, <I>a jump on sb.</I> předehnat, získat výhodu aj. Rozdíl mezi významem této vazby a významem slovesa, od něhož je odvozena, spočívá v tom, že sloveso vyjadřuje příslušný obsah jako nerozčleněný děj nebo proces, kdežto verbonominální vazba vyčleňuje jeden případ slovesného děje, který lze v důsledku jeho substantivní formy modifikovat, koordinovat a kvantifikovat. V češtině těmto vazbám většinou odpovídá samostatné sloveso vyjadřující příslušnou významovou modifikaci prefixem a/nebo sufixem.'$
'2.21.3','Konečně je velké množství dvojic substantivum/sloveso, u nichž ze synchronního hlediska nelze určit, který člen je základní, např. <I>aid</I>, <I>help</I> pomoc, pomáhat, <I>appeal</I> apel, apelovat, <I>approach</I> přiblížit se, přístup, přiblížení, <I>answer</I> odpověď, odpovědět, <I>cause</I> příčina, způsobit, <I>change</I> změna, změnit, <I>demand</I> požadavek, požádat, <I>doubt</I> pochybovat, pochybnost, <I>fight</I> boj, bojovat, <I>hope</I> naděje, doufat, <I>love</I> láska, milovat, <I>offer</I> nabídka, nabídnout, <I>promise</I> slib, slíbit, <I>rain</I> déšť, pršet, <I>return</I> vrátit se, návrat, <I>sleep</I> spánek, spát, <I>support</I> podpora, podporovat, <I>wonder</I> div, divit se, <I>work</I> práce, pracovat a mnoho dalších.
Konverzní vztah mezi substantivem a slovesem představuje specificky anglický způsob slovotvoření. Vyznačuje se velkou produktivitou, avšak přesto, stejně jako ostatní slovotvorné procesy (viz 1.4), se neuplatňuje univerzálně. Tak i při stejném sémantickém vztahu některá substantiva ve slovesa konvertují, jiná nikoliv, srov. <I>to pocket (the money)</I> dát (peníze) do kapsy, <I>to garage (the car)</I> dát (auto) do garáže, ale nikoliv *<I>to wallet (the money)</I> dát (peníze) do náprsní tašky, *<I>to car (one</I>’<I>s luggage)</I> dát (zavazadla) do auta; <I>to man a ship</I> opatřit pro loď posádku, <I>to woman an office</I> opatřit pro kancelář zaměstnankyně, ale nikoliv *<I>to girl</I> opatřit dívky. Podobně nekonvertují některá slovesa v substantiva, srov. <I>to have a drink</I> napít se, <I>to have a go at something</I> pokusit se o něco, ale nikoliv *<I>to have an eat</I> najíst se, *<I>to have a come</I> přijít. Obecně nekonvertují slovesa a substantiva odvozená specificky slovesnými a substantivními sufixy, třebaže i zde jsou některé výjimky (srov. slovesa na <I>-tion</I>, např. <I>to condition</I> podmínit, <I>to position</I> umístit). Nekonvertují však i četná substantiva a slovesa, jejichž tvar je ze slovnědruhového hlediska neutrální, viz výše uvedené příklady.'$
'2.22','Častý je též konverzní vztah mezi substantivem a adjektivem. U tohoto typu se obvykle rozlišuje konverze úplná a částečná.'$
'2.22.1','O úplnou konverzi adjektiva v substantivum jde v případech jako <I>adult</I> dospělý, <I>criminal</I> zločinec, <I>empty</I> prázdný vratný obal (zejm. láhev), <I>equal</I> (např. <I>he is my equal</I> jsme si rovni), <I>female</I> žena, samička, <I>male</I> muž, sameček, <I>native</I> rodák, <I>radical</I> radikál, <I>savage</I> divoch, <I>superior</I> nadřízený apod., kdy substantivum vzniklé konverzí přibírá morfologické příznaky substantiva, především tvoří plurál: <I>adults</I>, <I>criminals</I>, <I>empties</I>, <I>equals</I> (např. <I>mix with your equals</I> přátel se se sobě rovnými) atd. Četná substantiva tohoto typu se většinou nebo i výlučně vyskytují jen v plurálu, např. <I>initials</I> iniciály, <I>chemicals</I> chemikálie, <I>eatables</I> poživatiny, <I>sweets</I> sladkosti, <I>tights</I> punčochové kalhoty, trikot, <I>valuables</I> cenné věci, <I>the Whites</I> běloši, <I>the Blacks</I> černoši aj. Substantivizace adjektiv je jediný případ konverze, který se vyskytuje i v češtině, srov. <I>adult</I> dospělý (adjektivum a substantivum), <I>superior</I> nadřízený (adjektivum a substantivum); jednotlivé případy si však neodpovídají, srov. nemocný adjektivum <I>ill</I>, <I>sick</I>, substantivum <I>patient</I>.
Úplná konverze substativa v adjektivum je řidší, např. <I>chief</I> šéf, vůdce – <I>chief</I> hlavní, <I>choice</I> výběr, volba – <I>choice</I> vybraný, <I>top</I> vrchol – <I>top</I> horní, <I>commonplace</I> triviálnost – <I>commonplace</I> triviální. Vzniklá adjektiva se v tomto případě chovají jako jiná adjektiva, srov. <I>chiefer</I>, <I>choicest</I>, <I>topmost</I>, <I>very commonplace.</I>'$
'2.22.2','Častější je konverze částečná, zejména v případě adjektivizace substantiv. Od předchozích typů konverze se částečná konverze liší tím, že se projevuje pouze na rovině syntaktické. O adjektivní platnosti substantiva rozhoduje jeho syntaktická pozice, především postavení před jiným substantivem, a o substantivní platnosti adjektiva přítomnost členu. V obou případech scházejí morfologické příznaky slovního druhu, v nějž substantivum, popř. adjektivum konvertuje.'$
'2.22.21','Užívání substantiv v adjektivní funkci, tj. premodifikace substantiva jiným substantivem, je v angličtině velmi rozšířena, např. <I>mother tongue</I> mateřský jazyk, <I>traffic lights</I> dopravní světla, <I>press conference</I> tisková konference, <I>average distance</I> průměrná vzdálenost, <I>smallpox vaccination</I> očkování proti neštovicím, <I>fuel consumption</I> spotřeba paliva, <I>population growth</I> růst obyvatelstva, <I>consumer society</I> konzumní společnost, <I>nature reserve</I> přírodní rezervace apod.
Vzájemné postavení obou substantiv má gramatickou funkci: první substantivum je modifikátor, druhé je řídící člen, srov. <I>a drawing competition</I> soutěž v kreslení – <I>a competition drawing</I> soutěžní kresba (viz 13.52.2, 13.52.21).
Adjektivizace substantiva se projevuje tím, že premodifikující substantivum většinou ztrácí protiklad čísla: <I>passenger list</I> seznam cestujících, <I>child labour</I> práce (zaměstnávání) dětí, <I>the five-year plan</I> pětiletý plán, <I>trouser leg</I> nohavice (srov. <I>trousers</I>), <I>wage freeze</I> zmrazení mezd (srov. <I>wages</I>), avšak ne vždy, např. <I>goods train</I> nákladní vlak, <I>arms race</I> závody ve zbrojení, <I>sports ground</I> sportovní hřiště, <I>clothes-hanger</I> ramínko na šaty.
<note id="2.22.21/P02">
Sousloví tohoto typu snadno přecházejí v kompozita, přičemž mezi oběma útvary není ostrá hranice (viz 1.4).
</note>
Pokud vedle adjektivizovaného substantiva existuje adjektivum odvozené od téhož základu, jsou obě formy zpravidla významově rozlišeny. Substantivum mívá často význam zařazující, kdežto adjektivum význam hodnotící, srov. <I>dirt road</I> silnice s prašným povrchem – <I>dirty road</I> špinavá silnice, <I>enemy aircraft</I> nepřátelská letadla – <I>a hostile attitude</I> nepřátelský postoj, <I>an education committee</I> výbor pro vzdělání – <I>educational programme</I> vzdělávací program. Jindy substativum a adjektivum označují vůči základu, od něhož jsou odvozena, různé vztahy, např. <I>our Rome correspondent</I> náš římský dopisovatel – <I>the Roman Empire</I> Říše římská, <I>sun glasses</I> sluneční brýle – <I>sunny weather</I> slunečné počasí, <I>danger signal</I> výstražný signál – <I>dangerous bend</I> nebezpečná zatáčka (viz 13.52.11).
Modifikační spojení substantiv se neomezuje na dvě substantiva, nýbrž může zahrnovat více substantiv, popř. modifikovaných adjektivy. Vzájemná příslušnost jednotlivých složek takovéhoto spojení je určována jejich sémantickými vztahy, neboť formální indikátory příslušné závislosti scházejí. Připouštějí-li sémantické vztahy různou interpretaci, dochází k dvojznačnosti. Takováto spojení se vyskytují zejména v novinových titulcích, avšak i jinde v jazyce psaném i běžně mluveném. Např. <I>the Youth Employment Service</I> Služba pro zaměstnání mládeže, <I>vitamin deficiency disease</I> avitaminóza, <I>the mother tongue interference theory</I> teorie interference mateřštiny, <I>long range weather forecast</I> dlouhodobá předpověď počasí, <I>solar energy conversion technologies</I> technologie na přeměnu sluneční energie, <I>the annual average world output of steel</I> roční průměrná světová produkce oceli, <I>late summer evening dusk</I> pozdní soumrak letního večera apod. Bez kontextu víceznačné spojení je např. <I>European Youth Peace Conference</I> (1) <I>European Peace Conference of Youth</I> Evropská mírová konference mládeže, (2) <I>Peace Conference of European Youth</I> mírová konference evropské mládeže.
Srovnej též <I>fresh fruit market</I> (adjektivum modifikuje <I>fruit</I>) trh s čerstvým ovocem – <I>new fruit market</I> (adjektivum modifikuje <I>market</I>) nový ovocný trh.'$
'2.22.22','O částečnou konverzi adjektiva v substantivum jde v případech jako <I>the young</I> mladí, mládež, <I>the old</I> staří, <I>the blind</I> slepí, <I>the rich</I> bohatí, boháči, <I>the poor</I> chudí, chudáci, <I>the unemployed</I> nezaměstnaní, <I>the courageous</I> odvážní, <I>the righteous and the wicked</I> poctivci a darebáci, <I>the dead and the injured</I> mrtví a ranění aj.; <I>the good</I> dobro, <I>the beautiful</I> krásno, <I>the unknown</I> neznámo, <I>the supernatural</I> nadpřirozeno, <I>the mysterious</I> tajemno, <I>his sense of the ridiculous</I> jeho smysl pro směšné, <I>we must accept the inevitable</I> musíme přijmout nevyhnutelné, <I>the unexpected does sometimes happen</I> někdy se přihodí, co nečekáme (neočekávané) aj. Substantivní funkce adjektiva je v tomto případě indikována přítomností členu. Částečně substantivizovaná adjektiva označují buď skupiny osob sdílejících vlastnost vyjádřenou příslušným adjektivem, tj. máme co činit s životnými kolektivy, nebo vlastnost pojatou abstraktně. V prvém případě plurálový význam není formálně vyjádřen, neboť takto částečně substantivizovaná adjektiva nepřibírají koncovku plurálu (ani netvoří přivlastňovací pád). Patří sem jména některých národů, např. <I>the English</I> Angličané, <I>the French</I> Francouzi, <I>the Spanish</I> Španělé, <I>the Dutch</I> Holanďané aj.
<note id="2.22.22/P03">
Vedle toho existují substantiva <I>Englishmen</I>, <I>Frenchmen</I>, <I>Spaniards</I>, <I>Dutchmen</I> atd., která neoznačují kolektivně celý národ, nýbrž skupiny jednotlivců, např. <I>There were two Spaniards and several Frenchmen there.</I> Byli tam dva Španělé a několik Francouzů. Jiná označení národů neúplně substantivizovanou formu nemají: <I>Czechs</I> Čechové, <I>Russians</I> Rusové, <I>Americans</I> Američané, <I>Germans</I> Němci, <I>Hungarians</I> Maďaři aj.
</note>
Některá částečně substantivizovaná adjektiva, zejména minulá participia, označují jednotlivou osobu, např. <I>the accused</I> obžalovaný, <I>the deceased</I> zesnulý, <I>his betrothed</I> jeho snoubenka, <I>the Almighty</I> Všemohoucí apod. V těchto případech se vyskytuje přivlastňovací pád: <I>the accuseds guild</I> vina obžalovaného. U ostatních substantivizovaných adjektiv této skupiny se jednotlivá osoba označuje pomocí <I>man</I> nebo <I>one</I> (v plurálu <I>men</I>, <I>ones</I>), např. <I>a poor man</I> chudák, <I>a rich man</I> boháč, <I>the little one</I> maličký, maličká (substantivum), <I>poor men</I> chudáci (jednotliví), <I>little ones</I> maličtí.
Někdy sémantika adjektiva připouští jak kolektivní, tak abstraktní interpretaci. O platnosti toho či onoho významu rozhoduje kontext, např. <I>the despised</I> opovrhovaní i opovrhované, <I>the cynical</I> cynično i cynikové.'$
'2.23','S konverzním vztahem se dále setkáváme mezi adjektivem a slovesem, např. <I>warm</I> teplý – <I>to warm</I> ohřát, <I>cool</I> chladný – <I>to cool</I> ochladit (se), vychladit, <I>calm</I> klidný – <I>to calm</I> uklidnit, <I>dim</I> nezřetelný, matný – <I>to dim</I> zamlžit, zakalit, <I>dirty</I> špinavý – <I>to dirty</I> zašpinit, <I>dry</I> suchý – <I>to dry</I> uschnout, usušit, <I>empty</I> prázdný – <I>to empty</I> vyprázdnit, <I>humble</I> pokorný – <I>to humble</I> pokořit, <I>lower</I> nižší – <I>to lower</I> snížit, spustit, <I>narrow</I> úzký – <I>to narrow</I> zúžit, <I>round</I> kulatý – <I>to round</I> zakulatit, zaokrouhlit aj.
Častější než konverze adjektivum – sloveso je odvozování afixací, např. <I>bright</I> jasný – <I>to brighten</I> ozářit, vyjasnit se, <I>deaf</I> hluchý – <I>to deafen</I> ohlušit, <I>flat</I> plochý – <I>to flatten</I> zploštit, <I>feeble</I> slabý – <I>to enfeeble</I> oslabit, <I>solid</I> pevný – <I>to solidify</I> zpevnit, <I>real</I> skutečný – <I>to realize</I> uskutečnit aj. (viz 2.1)'$
'2.24','U jiných slovních druhů než u substantiva, slovesa a adjektiva se konverze vyskytuje jen okrajově.
Adverbium ojediněle konvertuje ve sloveso (např. <I>to down</I>, viz 2.2), v adjektivum (např. <I>the down train</I> vlak z hlavního města, <I>the almost certainty</I> téměř úplná jistota, <I>the then Government</I> tehdejší vláda) i substantivum (např. <I>the eternal whys and hows of small children</I> věčná proč a jak malých dětí). <I>Up</I> se vyskytuje žertovně jako sloveso (<I>She upped and threw the teapot at him.</I> Vyskočila a hodila po něm čajovou konvici). Ojediněle se substantivizují spojky (např. <I>a theory weakened by too many ifs and buts</I> teorie oslabená příliš mnoha „jestliže“ a „ale“) a modální sloveso (<I>The film is a must for all lovers of westerns</I> Ten film musí nutně shlédnout všichni milovníci westernů).
<note id="2.24/P04">
Někdy se ke konverzi řadí i kategoriální přechody uvnitř téhož slovního druhu, např. přechody mezi počitatelností a nepočitatelností (viz 3.22), užití jména vlastního jako jména obecného (viz 3.32.51), u slovesa přechody mezi intranzitivitou a tranzitivitou (viz 8.62.2 a 8.84.21), reflexivizace (viz 8.84.21), přechody k sponovosti (viz 13.23.21d) aj.
</note>'$
'2.25','Formální nevyhraněnost anglických slovních druhů je ve větném kontextu většinou odstraněna přítomností funkčních (gramatických) slov specifických pro jednotlivé slovní druhy (např. členu u substantiva, pomocných a/nebo modálních sloves u slovesa) a často též flexí. Morfologická charakteristika větného členu však mnohdy schází, neboť anglická flexe je chudá a flektivní morfémy se vyznačují značnou homonymií. Funkční a gramatická slova pak kromě přísudku nejsou specifická pro jediný větný člen. Důležitým faktorem větněčlenské platnosti slovního druhu je proto jeho syntaktická pozice. Ustálenost anglického slovosledu s gramatickou funkcí je právě důsledek toho, že značná část anglické slovní zásoby není ve větě slovnědruhově a morfologicky dostatečně charakterizována. Chybí-li gramatická (funkční) slova, jak tomu bývá zejména v jazyce novinových titulků a telegrafickém stylu, a připouští-li syntaktická pozice více než jeden slovní druh, dochází k strukturní dvojznačnosti. Na ní se zakládá např. starý vtip <I>Spring in the air!</I> – <I>Why should I?</I>, v němž mluvčí sděluje, že je jaro (<I>spring</I>) ve vzduchu, kdežto posluchač slovo <I>spring</I> interpretuje jako imperativ slovesa <I>spring</I>, tedy „Vyskoč“, na což odpovídá „Proč bych vyskakoval?“. Podobně telegram formulovaný <I>Ship sails today</I> může znamenat (1) Loď odjíždí dnes, (2) Pošlete plachty dnes. V psaném jazyce <I>They can fish</I> může znamenat (1) Mohou rybařit, (2) Konzervují ryby. (V mluveném jazyce má modální <I>can</I> zpravidla redukovanou výslovnost.) I známý příklad <I>Flying planes can be dangerous</I> se zakládá na slovnědruhové a gramatické neurčitosti slova <I>flying</I>: (1) adjektivum (participium) – Letící letadla mohou být nebezpečná, (2) substantivum (gerundium) – Řízení letadel může být nebezpečné. Nerozlišení adjektiva a adverbia může vést k dvojznačnosti po slovesech, která fungují jednak jako lexikální, jednak jako sponová (viz 13.23.21a), srov. <I>The boy looked quicker than the girl.</I> (1) Chlapec vypadal rychlejší (živější) než dívka. (2) Chlapec se podíval rychleji než dívka.'$
'2.3 Rozlišení slovních druhů alternací fonémů a přízvuku','Slovní druhy se v angličtině dále liší alternací fonémů nebo přízvuku, popř. kombinací obou typů alternace. V češtině je běžná pouze alternace fonémů jako průvodní jev afixace, srov. <I>advice</I> [ədˈvaɪs] rada / <I>advise</I> [ədˈvaɪz] radit (alternace s/z), <I>import</I> [ˈɪmpɔːt] dovoz / <I>import</I> [ɪmˈpɔːt] dovážet (alternace přízvuku), <I>object</I> [ˈɒbdʒɪkt] předmět / <I>object</I> [əbˈdʒekt] namítat (alternace přízvuku s průvodní alternací ɒ/ə, ɪ/e) – v češtině <I>snaha/snažit se</I> (alternace h/ž + sufix <I>-it</I>), <I>kůl/kolík</I> (alternace ů/o + sufix <I>-ík)</I> aj.
Alternace jako prostředek rozlišení slovník druhů se v angličtině uplatňuje hlavně mezi slovesy a substantivy, v menší míře mezi slovesy a adjektivy.'$
'2.31 Rozlišení slovních druhů alternací fonémů','Slovesa a substantiva, popř. slovesa a adjektiva se nejčastěji liší znělostí spirant. Jméno (substantivum nebo adjektivum) se vyznačuje spirantou neznělou, kdežto sloveso má spirantu znělou.
Alternace s/z (u některých párů vyznačená též v pravopise střídáním <I>-ce/-se</I>): <I>house</I> [haʊs] dům – <I>house</I> [haʊz] ubytovat, <I>device</I> [dɪˈvaɪs] zařízení – <I>devise</I> [dɪˈvaɪz] vymyslit, <I>close</I> [kləʊs] blízký, těsný, uzavřený – <I>close</I> [kləʊz] zavřít, <I>use</I> [juːs] užívání, užitek – <I>use</I> [juːz] užívat, <I>abuse</I> [əˈbjuːs] zneužití, nadávky – <I>abuse</I> [əˈbjuːz] zneužít, potupit, <I>excuse</I> [ɪkˈskjuːs] omluva, výmluva – <I>excuse</I> [ɪkˈskjuːz] omluvit aj.
<note id="2.31/P05">
U dvojice <I>practice</I> (praxe) – <I>practise</I> (provádět, cvičit) a <I>licence</I> (povolení) – <I>license</I> (povolit) je alternace pouze pravopisná, substantivum i sloveso se vyslovují stejně [præktɪs], [laɪsəns]. V americké angličtině se substantivum i sloveso píší oběma způsoby, <I>-ce/-se</I>; <I>practice</I> (substantivum i sloveso) je však běžnější s pravopisem <I>-ce</I>, <I>license</I> (substantivum i sloveso) s pravopisem <I>-se</I>. Sloveso <I>licence</I> se vyskytuje s pravopisem – <I>ce</I> i v britské angličtině.
</note>
<note id="2.31/P06">
Někdy je ve výslovnosti kolísání, např. <I>grease</I> [ɡriːs] sádlo, mastnota – <I>grease</I> [ɡriːz] i [ɡriːs] namazat.
</note>
Alternace f/v se ve všech případech projevuje i v pravopise: <I>half</I> polovina – <I>halve</I> rozpůlit, <I>calf</I> tele – <I>calve</I> otelit se, <I>grief</I> zármutek – <I>grieve</I> zarmoutit, <I>belief</I> víra – <I>believe</I> věřit, <I>relief</I> úleva – <I>relieve</I> ulevit, ulehčit, <I>proof</I> důkaz – <I>prove</I> dokázat, <I>safe</I> bezpečný – <I>save</I> zachránit, <I>shelf</I> přihrádka – <I>shelve</I> dát na polici, odložit (vyřízení) na neurčito, <I>strife</I> zápas, spor – <I>strive</I> zápasit, usilovat.
Alternace ð/θ (v obou případech digraf <I>th</I>): predikativní adjektivum <I>loath</I>, <I>loth</I> [ləʊθ] (viz 6.63) nerad, neochotný – <I>loathe</I> [ləʊð] mít moc nerad, ošklivit si, <I>mouth</I> [maʊθ] ústa – <I>mouth</I> [maʊð] pronášet s výraznými pohyby úst, <I>sheath</I> [ʃiːθ] pochva – <I>sheathe</I> [ʃiːð] dát do pochvy, <I>teeth</I> [tiːθ] zuby – <I>teethe</I> [tiːð] dostávat zuby (např. <I>Jimmy is teething</I> Jimmymu rostou zoubky ), <I>wreath</I> [riːθ] věnec – <I>wreathe</I> [riːð] (o)věnčit, vít, vinout aj.
Alternace neznělé a znělé spiranty je někdy provázena změnou kmenové samohlásky, popř. alternací přízvuku, např. <I>glass</I> [ɡlɑːs] sklo – <I>glaze</I> [ɡleɪz] zasklít, <I>grass</I> [ɡrɑːs] tráva – <I>graze</I> [ɡreɪz] pást se, <I>choice</I> [tʃɔɪs] volba, výběr – <I>choose</I> [tʃuːz] zvolit, vybrat, <I>loss</I> [lɒs] ztráta – <I>lose</I> [luːz] ztratit, <I>refuse</I> [refjuːs] odpad(ky) – <I>refuse</I> [rɪˈfjuːz] odmítnout, <I>life</I> [laɪf] život – <I>live</I> [lɪv] žít, <I>breath</I> [breθ] dech – <I>breathe</I> [briːð] dýchat, <I>bath</I> [bɑːθ] koupel – <I>bathe</I> [beɪð] omývat, koupat se (venku) aj.
Ojediněle se setkáváme s alternací k/tʃ samotnou, nebo provázenou změnou kmenové samohlásky: <I>speak</I> [spiːk] mluvit – <I>speech</I> [spiːtʃ] řeč, <I>break</I> [breɪk] zlomit – <I>breach</I> [briːtʃ] porušení, trhlina aj.
Alternace se dále může týkat samotné kmenové samohlásky, např. <I>blood</I> [blʌd] krev – <I>bleed</I> [bliːd]krvácet, <I>food</I> [fuːd]potrava – <I>feed</I> [fiːd]krmit, <I>ride</I> [raɪd] jet – <I>road</I> [rəʊd] cesta, <I>strike</I> [stkraɪk] udeřit – <I>stroke</I> [strəʊk] rána, úder, <I>bind</I> [baɪnd] vázat – <I>band</I> [bænd] páska, pás, <I>bond</I> [bɒnd] pouto, vazba, <I>sit</I> [sɪt] sedět – <I>seat</I> [siːtʃ] sedadlo, sídlo, <I>sing</I> [sɪŋ] zpívat – <I>song</I> [sɒŋ] píseň, <I>drip</I> [drɪp] kapat – <I>drop</I> [drɒp] kapka, <I>knit</I> [nɪt] plést – <I>knot</I> [nɒt] uzel, <I>fill</I> [fɪl] plnit – <I>full</I> [fʊl] plný, <I>heat</I> [hiːt] horko, topit – <I>hot</I> [hɒt] horký, <I>sell</I> [sel] prodat – <I>sale</I> [seɪl] prodej, <I>tell</I> [tel] říci – <I>tale</I> [teɪl] povídka, <I>shoot</I> [ʃuːt] střílet – <I>shot</I> [ʃɒt] výstřel aj.
Alternace nekmenové samohlásky se vyskytuje u sufixů <I>-ment</I> a <I>-ate</I>. U sloves tyto sufixy mívají plnou výslovnost [ment], [eɪt] (což je důsledek vedlejšího přízvuku), kdežto u substantiv a adjektiv podléhají redukci [mənt], [ɪt], [ət]. Vedle redukovaného substantivního nebo adjektivního [ɪt], [ət] se též vyskytuje neredukované [eɪt]. Např. <I>experiment</I> [ɪkˈsperɪmənt] experiment – <I>experiment</I> [ɪkˈsperɪment] experimentovat, <I>supplement</I> [sʌplɪmənt] dodatek – <I>supplement</I> [sʌplɪment] doplnit, dodat, <I>implement</I> [ɪmplɪmənt] nástroj – <I>implement</I> [ɪmplɪment] provést, <I>compliment</I> [kɒmplɪmənt] poklona – <I>compliment</I> [kɒmplɪment], [ˌkɒmplɪˈment] dělat poklony aj.; <I>estimate</I> [estɪmɪt], [estɪmeɪt] odhad – <I>estimate</I> [estɪmeɪt] odhadnout, <I>moderate</I> [mɒdərɪt] mírný – <I>moderate</I> [mɒdəreɪt] mírnit, <I>separate</I> [sepərɪt] oddělený – <I>separate</I> [sepəreɪt] oddělit, <I>graduate</I> [ɡrædjuɪt], [ɡrædjueɪt] absolvent – <I>graduate</I> [ɡrædjueɪt] promovat, <I>animate</I> [ænɪmɪt],[ænɪmeɪt] živý, životný – <I>animate</I> [ænɪmeɪt] oživit, <I>predicate</I> [predɪkɪt],[ predɪkeɪt] predikát – <I>predicate</I> [predɪkeɪt] predikovat aj.; s alternací přízvuku <I>alternate</I> [ɔːlˈtɜːnɪt] alternativní – <I>alternate</I> [ˈɔːltəneɪt] alternovat. Alternaci samohlásky v koncové slabice má též <I>prophecy</I> [prɒfɪsɪ] proroctví – <I>prophesy</I> [prɒfɪsaɪ] prorokovat.
<note id="2.31/P07">
V americké angličtině má slovesný sufix <I>-ment</I> vedle plné výslovnosti [ment] též redukovanou formu [mənt] jako substantivum.
</note>'$
'2.32 Rozlišení slovních druhů alternací přízvuku','Alternace přízvuku jako prostředek rozlišení slovních druhů se vyskytuje u některých dvojic dvojslabičných sloves a substantiv, řidčeji sloves a adjektiv, která typicky obsahují latinský prefix. Substantiva a adjektiva mají přízvuk na prefixu, kdežto slovesa na konci. Základním členem těchto dvojic je sloveso, neboť má zpravidla pravidelnou fonematickou strukturu s redukcí samohlásky v nepřízvučné slabice. Pro odvozenost jména naproti tomu svědčí skutečnost, že samohláska v nepřízvučné slabice většinou redukci nepodléhá. Např. <I>absent</I> .[æbsənt] nepřítomný – <I>absent</I> (oneself) [əbˈsent] vzdálit se, <I>abstract</I> [æbstrækt] abstraktní, výtah – <I>abstract</I> [æbˈstrækt], [əbˈstrækt] vytáhnout, oddělit, <I>accent</I> [æksənt], [æksent] důraz, přízvuk – <I>accent</I> [ækˈsent], [əkˈsent] akcentovat, zdůraznit, <I>compound</I> [kɒmpaʊnd] složený, složené slovo – <I>compound</I> [kəmˈpaʊnd] skládat, <I>compress</I> [ˈkɒmpres] obvaz, obklad – <I>compress</I> [kəmˈpres] stlačit, <I>conduct</I> [kɒndʌkt] chování – <I>conduct</I> [kənˈdʌkt] vést, řídit, <I>conflict</I> [kɒnflɪkt] konflikt – <I>conflict</I> [kənˈflɪkt] neshodovat se, být v rozporu, <I>contrast</I> [kɒntrɑːst] kontrast – <I>contrast</I> [kənˈtrɑːst] kontrastovat, <I>contract</I> [kɒntrækt] smlouva – <I>contract</I> [kənˈtrækt] uzavřít, zavázat se, <I>convict</I> [kɒnvɪkt] odsouzenec – <I>convict</I> [kənˈvɪkt] odsoudit, usvědčit, <I>escort</I> [eskɔːt] provázející osoba, doprovod (čestný nebo ochranný) – <I>escort</I> [ɪˈskɔːt] provázet, <I>export</I> [ekspɔːt] vývoz – <I>export</I> [ɪkˈspɔːt] vyvážet, <I>extract</I> [ekstrækt] extrakt, výtažek – <I>extract</I> [ɪkˈstrækt] vytáhnout, <I>import</I> [ɪmpɔːt] dovoz – <I>import</I> [ɪmˈpɔːt] dovážet, <I>increase</I> [ɪŋkriːs] zvětšení – <I>increase</I> [ɪnˈkriːs] zvětšit (se), <I>insult</I> [ɪnsʌlt] urážka – <I>insult</I> [ɪnˈsʌlt] urazit, <I>perfect</I> [pɜːfɪkt] dokonalý – <I>perfect</I> [pəˈfekt] zdokonalit, <I>permit</I> [pɜːmɪt] písemné povolení, propustka – <I>permit</I> [pəˈmɪt] dovolit, <I>prefix</I> [priːfɪks] prefix – <I>prefix</I> [priːˈfɪks] prefigovat, přidat na začátek, <I>present</I> [prezənt] přítomný, dar – <I>present</I> [prɪˈzent] předložit, <I>produce</I> [prɒdjuːs] produkt (zemědělský) – <I>produce</I> [prəˈdjuːs] produkovat, <I>progress</I> [prəʊɡres] pokrok – <I>progress</I> [prəʊˈɡres] dělat pokrok, <I>project</I> [prɒdʒekt] projekt – <I>project</I> [prəˈdʒekt],projektovat, promítat, <I>rebel</I> [rebəl] vzbouřenec – <I>rebel</I> [rɪˈbel] bouřit se, <I>protest</I> [prəʊtest] protest – <I>protest</I> [prəˈtest] protestovat, <I>record</I> [rekɔːd] záznam – <I>record</I> [rɪˈkɔːd] zaznamenat, <I>subject</I> [sʌbdʒɪkt] podléhající (čemu), předmět (hovoru), podmět – <I>subject</I> [səbˈdʒekt] podrobit, <I>survey</I> [sɜːveɪ] přehled – <I>survey</I> [səˈveɪ] přehlédnout, podat přehled, <I>suspect</I> [sʌspekt] podezřelá osoba – <I>suspect</I> [səˈspekt] podezírat, <I>transfer</I> [trænsfɜː] přeložení, převod – <I>transfer</I> [trænsˈfɜː] přeložit, <I>transport</I> [trɑːnspɔːt] doprava, přeprava – <I>transport</I> [trɑːnsˈpɔːt] přepravovat aj.
Obdobnou alternaci mají některá dvojslabičná slovesa bez prefixu, např. <I>ferment</I> [fɜːment] kvasinka – <I>ferment</I> [fəˈment] kvasit, fermentovat, <I>torment</I> [tɔːment] útrapy – <I>torment</I> [(ˌ)tɔːˈment] trápit, <I>frequent</I> [friːkwənt] častý – <I>frequent</I> [friːˈkwent] často navštěvovat, často se vyskytovat aj.
S přízvukem na prexifu u substantiv a na kmeni u sloves se dále setkáváme u slov s domácími prefixy, např. <I>forearm</I> [fɔːrɑːm ] předloktí – <I>forearm</I> [fɔːrˈɑːm] předem vyzbrojit, <I>inlay</I> [ɪnleɪ] intarzie, vložka – <I>inlay</I> [ɪnˈleɪ] intarzovat, <I>inset</I> [ɪnset] vložka, přidané stránky – <I>inset</I> [ɪnˈset] vložit, <I>overcharge</I> [ˈəʊvəˌtʃɑːdʒ] přetížení, příliš vysoká cena – <I>overcharge</I> [ˌəʊvəˈtʃɑːdʒ] přetížit, počítat příliš vysokou cenu, <I>overflow</I> [ˈəʊvəˌfləʊ] přetečení, záplava – overflow [ˌəʊvəˈfləʊ] přetéci, zaplavit, <I>overhaul</I> [əʊvəhɔːl] prohlídka (za účelem opravy nebo údržby) – <I>overhaul</I> [ˌəʊvəˈhɔːl] důkladně prohlédnout, <I>overlap</I> [əʊvəlæp] překrývání – <I>overlap</I> [ˌəʊvəˈlæp] překrývat (se), <I>overthrow</I> [ˈəʊvəθrəʊ] porážka, pád – <I>overthrow</I> [ˌəʊvəˈθrəʊ] porazit, <I>upset</I> [ʌpset] porucha, roz-, vzrušení – <I>upset</I> [ʌpˈset] převrhnout, po-, rozrušit aj.
Vedle uvedených případů, kdy se jméno od slovesa liší přízvukem, existuje mnoho dvojic substantivum/sloveso obdobné morfematické struktury, které alternaci přízvuku ani jinou alternaci nemají, zejména mezi dvojslabičnými substantivy/slovesy s latinským prefixem. Častější je přízvuk na druhé slabice, např. <I>address</I> [əˈdres] adresa, adresovat, <I>attempt</I> [əˈtempt] pokus, pokusit se, <I>concern</I> [kənˈsɜːn] zájem, účast, týkat se, <I>command</I> [kəˈmɑːnd] rozkaz, rozkázat, <I>design</I> [dɪˈzaɪn] návrh, konstrukce, navrhnout, zkonstruovat, <I>regard</I> [rɪˈɡɑːd] ohled, zřetel, pohlížet, považovat, <I>regret</I> [rɪˈɡret] lítost, litovat, <I>release</I> [rɪˈliːs] uvolnění, propuštění, uvolnit, propustit, <I>remark</I> [rɪˈmɑːk] poznámka, poznamenat, <I>reply</I> [rɪˈplaɪ] odpověď, odpovědět, <I>report</I> [rɪˈpɔːt] zpráva, hlásit, podat zprávu, <I>request</I> [rɪˈkwest] žádost, prosba, žádat (zdvořile), <I>respect</I> [rɪˈspekt] ohled, zřetel, vážit se, <I>retreat</I> [rɪˈtriːt] ústup, ustoupit, <I>reward</I> [rɪˈwɔːd] odměna, odměnit, <I>supply</I> [səˈplaɪ] zásoba, zásobovat aj. Srovnej též <I>escape</I> [ɪˈskeɪp] únik, uniknout, <I>neglect</I> [nɪˈɡlekt] zanedbání, zanedbat aj. Přízvuk na první slabice je řidší, např. <I>comment</I> [kɒment] poznámka, komentovat, <I>comfort</I> [kʌmfət] pohodlí, útěcha, utěšit, <I>preface</I> [prefɪs] předmluva, napsat předmluvu, <I>profit</I> [prɒfɪt] prospěch, profitovat, <I>promise</I> [prɒmɪs] slib, slíbit aj.
Také u dvojic substantivum/sloveso s domácím prefixem může být přízvuk u obou členů na téže slabice, např. <I>offset</I> [ˈɒfset] – kompenzovat, výhonek aj.
<note id="2.32/P08">
U některých párů substantivum/sloveso místo přízvuku kolísá, např. <I>convoy</I> [kɒnvɔɪ] – ochranný doprovod – <I>convoy</I> [kɒnvɔɪ], [kənˈvɔɪdoprovázet (lodi), <I>contact</I> [kɒntækt] styk – [kɒntækt], [kənˈtækt], [(ˌ)kɒnˈtækt] navázat styk aj. Srov. též <I>content(s)</I> (substantivum) [ˈkɒntent(s)] obsah, <I>content</I> (adjektivum) [kənˈtent] spokojený, <I>content</I> (sloveso: <I>content oneself with</I>) [kənˈtent] spokojit se s čím.
</note>
<ref id="2.32/L01">
Bareš 1978, Bloomfield 1933: 227–37, 170, Bolinger 1963, Dokulil 1958, Fowler R. 1963, Fries 1961 (kap. 5–7), Hausenblas 1955, Jespersen 1924 (189–211), Jespersen 1909–1949 VII, Krámský 1969, Leška 1968, Lyons 1966, 1971: 317–322, Mathesius 1911a, 1969 (15–47), Nosek 1981, Poldauf 1967a, 1971, Sørensen 1958, Trnka 1932, 1958, 1961, 1962, 1963, 1967, 1969, Vachek 1961.
</ref>'$
'3 Substantivum','Substantivum se jako slovní druh vyznačuje svými gramatickými kategoriemi syntaktickými funkcemi ve větě a svým významem (svou stránkou lexikální). K jeho formální charakteristice může přispět i morfematická struktura (specificky substantivní sufix, viz 2.1). Syntaktické funkce a význam substantiva jsou v angličtině a v češtině v podstatě stejné. V obou jazycích má substantivum ve větě funkci podmětu, předmětu, příslovečného určení (zejména v předložkové vazbě), jmenné části přísudku, doplňku a přístavku. V angličtině má navíc funkci atributu (viz 2.22.21). Po stránce významové substantivum označuje především osoby, předměty, látky apod., i když může také označovat děje a vlastnosti, které jsou primárně vyjadřovány slovesy a adjektivy.
Naproti tomu morfologická charakteristika substantiva je v angličtině a češtině značně odlišná.
Gramatické kategorie anglického substantiva zahrnují číslo, počitatelnost, určenost, rod a pád. Druhé dvě z těchto kategorií v češtině chybí. Počitatelnost se v češtině projevuje jen na rovině lexikální a určenost je zpravidla záležitost kontextu.
Uplatnění substantivních kategorií není u všech substantiv stejné, nýbrž závisí na sémantické třídě substantiva. Substantiva se dělí na jména obecná a jména vlastní, přičemž jména obecná se dále dělí na počitatelná a nepočitatelná.
Obecná jména neoznačují osoby nebo předměty jako jednotliviny, nýbrž jako pojmy. Odkaz k jednotlivému referentu nabývají teprve v určitém kontextu nebo situaci. Tak např. slovo <I>sailor</I> (námořník) označuje všechny osoby mající rysy, které tvoří lexikální obsah pojmu „námořník“, podobně slovo <I>chimney</I> (komín) lze užít o kterémkoliv předmětu majícím vlastnosti komínu. Vlastní jména tuto schopnost nemají. Jsou to značky označující jednotlivé osoby nebo předměty. Jelikož nemají lexikální obsah, nelze je definovat. Např. jméno <I>Henry</I> (Jindřich) označuje určitou osobu jménem <I>Henry</I>, aniž ji samo o sobě nějak charakterizuje. Různé osoby jménem <I>Henry</I> nemají kromě svého jména nic společného. Naproti tomu osoby, které lze označit slovem <I>sailor</I> (námořník), mají společné vlastnosti, které lze definovat vymezením pojmu „námořník“. Sémantické rozdíly mezi jmény obecnými a vlastními se projevují v omezeném uplatnění kategorie čísla, počitatelnosti a určenosti u jmen vlastních.
Podle počitatelnosti se anglická substantiva dělí na počitatelná, tj. taková, u nichž se uplatňuje protiklad jeden: více než jeden, např. <I>one page</I> jedna stránka (v knize) – <I>thirty pages</I> třicet stran, <I>an example</I> (jeden) příklad <I>– several examples</I> několik příkladů, a nepočitatelná, která označují příslušné pojmy jako neohraničené spojité entity, u nichž se protiklad jeden: více než jeden neuplatňuje, srov. <I>water</I> voda, <I>much/little water</I> mnoho/málo vody – *<I>one water</I> jedna voda – *<I>two waters</I> dvě vody, <I>courage</I> odvaha – *<I>courages *</I>odvahy. Nepočitatelná substantiva jsou jména látková a četná abstrakta. Počitatelnost a nepočitatelnost se neomezuje na různá substantiva, nýbrž mnoha substantiv se užívá v některých významech počitatelně, v jiných nepočitatelně. Tak slovo <I>paper</I> je ve významu „papír“ nepočitatelné, avšak ve významu „článek, referát“ počitatelné. Podobně v uvedeném příkladu české slovo <I>voda</I>, v základním významu nepočitatelné, má na rozdíl od anglického <I>water</I> v běžně mluveném jazyce též významy „limonáda, šťáva“, které jsou počitatelné.
Substantivní kategorie se uplatňují v plné míře jen u substantiv počitatelných. Nepočitatelná substantiva jsou v zásadě neslučitelná s významem plurálu; pokud ho tvoří, má modifikovaný význam (viz 3.12.2) a zčásti se liší v prostředcích vyjadřování určenosti (viz 3.32).'$
'3.1 Číslo','Kategorie čísla je v angličtině zastoupena dvěma členy, singulárem a plurálem. Zbytky duálu se více dochovaly v češtině než v angličtině (hlavně u párových částí těla, srov. <I>oči</I>, <I>uši</I>, <I>ruce</I>). V angličtině se duál projevuje jen lexikálně u <I>both</I> (v protikladu k <I>all</I>) oba, <I>either</I> (v protikladu k <I>any</I>) jeden i druhý, jeden nebo druhý, a <I>neither</I> (v protikladu k <I>none</I>) žádný ze dvou (viz 4.71.4, 4.72.3 a 4.73).
Kategorie čísla u substantiv obvykle odráží rozdíly v mimojazykové skutečnosti, tj. označuje rozdíl mezi jedním a více než jedním, který se vyjadřuje různými gramatickými prostředky. U substantiv lze tedy mluvit jak o gramatické, tak o sémantické kategorii čísla. Kategorie čísla je primárně kategorií substantivní, u jiných slovních druhů s touto kategorií, u sloves a determinátorů <I>this, that</I>, se uplatňuje pouze druhotně jako jev kongruenční (nevyplývá ze sémantiky těchto slovních druhů).'$
'3.11 Prostředky vyjadřování plurálu',''$
'3.11.1','Jediný produktivní prostředek tvoření plurálu je koncovka s třemi výslovnostními variantami [ɪz], [s], [z] psané formy <I>-(e)s.</I> Distribuce výslovnostních variant závisí na tom, jak je příslušné substantivum zakončeno.
Varianta [ɪz] se vyskytuje po [s], [z], [ʃ], [ʒ], [tʃ], [dʒ], např. <I>source</I> [sɔːs] zdroj – <I>sources</I> [sɔːsɪz] zdroje, <I>pause</I> [pɔːz] pauza, přestávka – <I>pauses</I> [pɔːsɪz] pauzy, přestávky, <I>bush</I> [bʊʃ], keř – <I>bushes</I> [bʊʃɪz] keře, <I>garage</I> [ɡærɑːʒ] garáž – <I>garages</I> [ɡærɑːʒɪz] garáže, <I>ditch</I> [dɪtʃ] příkop – <I>ditches</I> [dɪtʃɪz] příkopy, <I>cottage</I> [kɒtɪdʒ] domek – <I>cottages</I> [kɒtɪdʒɪz] domky.
Variantou [s] se tvoří plurál substantiv zakončených na neznělou souhlásku kromě [s], [ʃ], [tʃ], např. <I>trip</I> [trɪp] výlet – <I>trips</I> [trɪps] výlety, <I>point</I> [pɔɪnt] bod – <I>points</I> [pɔɪnts] body, <I>brook</I> [brʊk] potok – <I>brooks</I> [brʊks] potoky.
Varianty [z] se užívá po znělých souhláskách kromě [z], [ʒ], [dʒ] a po vokalickém zakončení, např. <I>pub</I> [pʌb] hospoda – <I>pubs</I> [pʌbz] hospody, <I>road</I> [rəʊd] silnice – <I>roads</I> [rəʊdz] silnice, <I>peg</I> [peg] kolík – <I>pegs</I> [pegz] kolíky, <I>notion</I> [nəʊʃən] představa – <I>notions</I> [nəʊʃənz] představy, <I>arrow</I> [ærəʊ] šíp – <I>arrows</I> [ærəʊ]/ šípy, <I>ray</I> [reɪ] paprsek – <I>rays</I> [reɪz]/ paprsky, <I>pillar</I> [pɪlə] sloup – <I>pillars</I> [pɪləz] sloupy.
<note id="3.11.1/P01">
Varianta [s] po znělé souhlásce a vokalickém zakončení je u plurálů <I>pence</I> [pens] a <I>dice</I> [daɪs]. V obou případech jde o izolované tvary bez odpovídající singulárové formy. Singulár <I>penny</I> tvoří pravidelný plurál <I>pennies</I>, který se užívá o jednotlivých mincích (<I>I need ten pennies.</I> Potřebuji deset pennyových mincí), kdežto <I>pence</I> označuje peněžní částku (<I>It cost ten pence.</I> Stálo to deset pencí.). <I>Dice</I> se v současném jazyce chápe jako plurál tantum s významem „hrací kostky“, „hra v kostky“. Singulár <I>die</I> ve významu „hrací kostka“ je kromě přísloví <I>The die is cast</I> (Kostky jsou vrženy, srov. plurál v češtině) řídký. Ve významu „razítko“ tvoří pravidelný plurál <I>dies</I>.
</note>
V pravopise má pravidelná koncovka plurálu formu <I>-s</I> po konsonantickém zakončení, nemá-li plurál slabičnou výslovnost, tj. pro varianty [s] a [z], a nejčastěji i po zakončení vokalickém, např. <I>bill</I> účet – <I>bills</I>, <I>effort</I> snaha – <I>efforts</I>, <I>view</I> vyhlídka – <I>views</I>, <I>fee</I> poplatek – <I>fees</I>, <I>valley</I> údolí – <I>valleys</I> apod. Pokud se při neslabičné výslovnosti plurálu píše <I>-es</I>, není <I>-e-</I> součástí koncovky, nýbrž kmene, srov. <I>volume</I> svazek – <I>volumes</I>, <I>side</I> strana – <I>sides</I>.
V pravopisné formě odpovídající slabičné variantě [z] vždy před <I>-s</I> předchází <I>-e-</I>, ať jde o součást koncovky, např. <I>wish</I> [wɪʃ] přání – <I>wishes</I> [wɪʃɪz], <I>match</I> [mætʃ] zápalka – <I>matches</I> [mætʃɪz], nebo o němé <I>-e</I> singulárového kmene, např. <I>price</I> [praɪs] cena – <I>prices</I> [praɪsɪz], <I>maze</I> [meɪz] bludiště – <I>mazes</I> [meɪzɪz].
Plurálová koncovka -<I>es</I> se vyskytuje též po samohlásce, a to po <I>-i-</I>, kterému v singuláru odpovídá <I>-y</I> po konsonantu, např. <I>duty</I> [djuːtɪ] povinnost – <I>duties</I> [djuːtɪz], <I>salary</I> [sælərɪ] plat – <I>salaries</I> [sælərɪz], <I>supply</I> [səˈplaɪ] zásoba – <I>supplies</I> [səˈplaɪz] apod. Předchází-li před <I>-y</I> samohláska, má plurál formu na <I>-s</I>, srov. <I>joy</I> radost – <I>joys</I>, <I>key</I> [kiː] klíč – <I>keys</I>, <I>tray</I> podnos – <I>trays</I>.
<note id="3.11.1/P02">
Výjimka z toho pravidla zahrnuje vlastní jména, která přibírají pouze <I>-s</I>, např. <I>the Ashbys</I> Ashbyovi, <I>the two Henrys</I> oba Jindřichové, kompozita s <I>-by</I>, např. <I>lay-by</I> odpočívka (u silnice) – <I>lay-bys</I> aj. Naopak substantiva zakončená na -<I>quy</I> [kwɪ] mají – <I>quies</I>, např. <I>soliloquy</I> samomluva, monolog – <I>soliloquies</I>.
</note>
Plurálová koncovka <I>-es</I> se dále vyskytuje u některých substantiv zakončených na <I>-o</I>: <I>potato</I> brambor – <I>potatoes</I>, <I>tomato</I> rajské jablíčko – <I>tomatoes</I>, <I>hero</I> hrdina – <I>heroes</I>, <I>Negro</I> černoch – <I>Negroes</I>, <I>torpedo</I> – <I>torpedoes</I> aj. Předchází-li před <I>-o</I> samohláska, píše se v plurálu jen <I>-os</I>, např. <I>kangaroo</I> klokan – <I>kangaroos</I>, <I>radio</I> rádio – <I>radios</I>, <I>studio</I> studio – <I>studios</I> aj. Pravopis <I>-os</I> se dále vyskytuje u vlastních jmen, např. <I>Neros</I> Nerové, u substantiv italského původu nebo vzniklých zkrácením, např. <I>solo</I> sólo – <I>solos</I>, <I>soprano</I> soprán, sopranistka – <I>sopranos</I>, <I>concerto</I> koncert pro sólový nástroj – <I>concertos</I>, <I>photo</I> fotografie – <I>photos</I>, <I>kilo</I> kilo – <I>kilos, piano</I> piáno – <I>pianos</I> aj. Vedle ustálených případů pravopis četných substantiv na <I>-o</I> v plurálu kolísá, např. <I>cargo</I> lodní náklad – <I>cargoes</I>, <I>cargos</I>, <I>volcano</I> sopka – <I>volcanoes, volcanos</I>, <I>tornado</I> tornádo – <I>tornadoes</I>, <I>tornados</I>, <I>grotto</I> umělá jeskyně – <I>grottoes</I>, <I>grottos</I>, <I>Eskimo</I> Eskymák – <I>Eskimos</I>, <I>Eskimoes</I> aj.
Plurál písmen, číslic a zkratek má před <I>s</I> apostrof, např. <I>cross one’s t’s and dot one’s i’s</I> být pečlivý a přesný (překrtávat t a dělat tečku nad i), <I>in the 1920’s</I> v dvacátých letech, <I>several M.P.’s</I> několik poslanců, <I>two J.P.’s</I> dva smírčí sudí. Variantu s apostrofem však začíná zatlačovat normální pravopis, srov. <I>in the 1920s</I>, <I>two MPs</I>.'$
'3.11.2 Neproduktivní způsoby tvoření plurálu',''$
'3.11.21','U omezeného počtu substantiv je pravidelný morfém plurálu doprovázen změnou koncové neznělé spiranty ve znělou. Tato změna se týká [s], [θ] a [f]. Pouze u [f] se projevuje též v pravopise.
Změna koncového [s] kmene v [z] před koncovkou plurálu se vyskytuje pouze u substantiva <I>house</I> [haʊs] dům – <I>houses</I> [haʊzɪz].
Alternace [θ] &gt; [ð] bývá po dlouhé samohlásce, např. <I>bath</I> [bɑːθ] koupel, vana – <I>baths</I> [bɑːðz], <I>mouth</I> [maʊθ] ústa – <I>mouths</I> [maʊðz], <I>path</I> [pɑːθ] pěšina – <I>paths</I> [pɑːðz], <I>youth</I> [juːθ] mladík – <I>youths</I> [juːðz]. Předchází-li před <I>-th</I> krátká samohláska nebo souhláska, k změně v znělosti nedochází, např. <I>smith</I> [smɪθ] kovář – <I>smiths</I> [smɪθs], <I>myth</I> [mɪθ] mýtus – <I>myths</I> [mɪθs], <I>death</I> [deθ] úmrtí – <I>deaths</I> [deθs], <I>cloth</I> [klɒθ] sukno, látka – <I>cloths</I> [klɒθs], <I>moth</I> [mɒθ] můra – <I>moths</I> [mɒθs], <I>month</I> [mʌnθ] měsíc – <I>months</I> [mʌnθs] aj. U některých substantiv výslovnost kolísá ([θ] i [ð]), např. <I>oath</I> [əʊθ] přísaha – <I>oaths</I> [əʊðz], [əʊθs], <I>truth</I> [truːθ] pravda – <I>truths</I> [truːðz], [truːθs], <I>wreath</I> [riːθ] věnec – <I>wreats</I> [riːðz], [riːθs] aj.
<note id="3.11.21/P03">
Vedle plurálu <I>cloths</I> [klɒθs] je plurál tantum <I>clothes</I> [kləʊðz] odlišený významově: šaty (viz 3.13.2).
</note>
Změna [f] &gt; [v] se vyskytuje v těchto případech: <I>calf</I> tele – <I>calves</I>, <I>elf</I> skřítek – <I>elves</I>, <I>half</I> polovina – <I>halves</I>, <I>knife</I> nůž – <I>knives</I>, <I>leaf</I> list – <I>leaves</I>, <I>life</I> život – <I>lives</I>, <I>loaf</I> bochník – <I>loaves</I>, <I>self</I> vlastní já – <I>selves</I>, <I>sheaf</I> snop – <I>sheaves</I>, <I>shelf</I> přihrádka, polička – <I>shelves</I>, <I>thief</I> zloděj – <I>thieves</I>, <I>wife</I> manželka – <I>wives</I>, <I>wolf</I> vlk – <I>wolves</I>. Kolísá plurál substantiv <I>dwarf</I> trpaslík – <I>dwarfs</I>, <I>dwarves</I>, <I>handkerchief</I> kapesník – <I>handkerchiefs, handkerchieves</I>, <I>hoof</I> kopyto – <I>hoofs</I>, <I>hooves</I>, <I>oaf</I> skrček, nemehlo – <I>oafs</I>, <I>oaves</I>, <I>scarf</I> šála – <I>scarfs</I>, <I>scarves</I>, <I>turf</I> drn – <I>turfs</I>, <I>turves</I>, <I>wharf</I> loděnice – <I>wharfs, wharves</I>. Pravidelný plurál mají substantiva <I>belief</I> domněnka – <I>beliefs</I>, <I>chief</I> šéf – <I>chiefs</I>, <I>cliff</I> útes – <I>cliffs</I>, <I>gulf</I> záliv, zátoka – <I>gulfs</I>, <I>proof</I> důkaz – <I>proofs</I>, <I>roof</I> střecha – <I>roofs</I>, <I>mischief</I> zlo, škoda, neplecha – <I>mischiefs</I>, <I>safe</I> nedobytná pokladna – <I>safes</I>, <I>staff</I> štáb, sbor, personál – <I>staffs</I>, <I>waif</I> dítě bez domova – <I>waifs</I> aj. (Srov. páry substantiv a sloves odlišených tímto způsobem, 2.31).
<note id="3.11.21/P04">
[f] psané <I>gh</I> změně v znělosti nepodléhá, srov. <I>trough</I> [frɒf] koryto, žlab – <I>troughs</I> [frɒfs], <I>rough</I> [rʌf] chuligán – <I>roughs</I> [rʌfs].
</note>'$
'3.11.22','Několik substantiv tvoří plurál změnou kmenové samohlásky: <I>man</I> [mæn] muž, člověk – <I>men</I> [men], <I>woman</I> [wʊmən] žena – <I>women</I> [wɪmɪn], <I>foot</I> [fʊt] noha, stopa – <I>feet</I> [fiːt], <I>tooth</I> [tuːθ] zub – <I>teeth</I> [tiːθ], <I>goose</I> [ɡuːs] husa – <I>geese</I> [ɡiːs], <I>mouse</I> [maʊs] myš – <I>mice</I> [maɪs], <I>louse</I> [laʊs] veš – <I>lice</I> [laɪs].
<note id="3.11.22/P05">
Alternaci <I>man</I>/<I>men</I>, <I>woman</I>/<I>women</I> mají též kompozita, např. <I>businessman</I> obchodník – <I>businessmen</I>, <I>countrywoman</I> venkovanka, krajanka – <I>countrywomen</I>. U běžných slov se však alternace [æ]/[e] v kompozitech vlivem nepřízvučné pozice neutralizuje, takže je rozdíl zachován jen v písmě, srov. <I>postman</I> [pəʊstmən] listonoš – <I>postmen</I> [pəʊstmən], <I>Englishman</I> [ɪŋɡlɪʃmən] Angličan – <I>Englishmen</I> [ɪŋɡlɪʃmən]. Dvojslabičné <I>woman</I>/<I>women</I> zůstává v kompozitech odlišeno, srov. <I>gentlewoman</I> [dʒentlwʊmən] dáma – <I>gentlewomen</I> [dʒentlwɪmɪn]. Pokud je <I>-man</I> ze synchronního hlediska součástí kmene, tvoří se pravidelný plurál na <I>-s</I>: <I>Germans</I> Němci, <I>Romans</I> Římané, <I>Normans</I> Normani. Srov. též kompozitum <I>dormouse</I> plch – <I>dormice</I>.
</note>'$
'3.11.23','Plurál se dále tvoří koncovkou -<I>en</I>, a to u substantiva <I>ox</I> vůl – <I>oxen</I>. Stejnou koncovku má plurál substantiva <I>child</I> [tʃaɪld] dítě – <I>children</I> [tʃɪldrən], u něhož je však tato koncovka rozšířena o <I>r</I> a doprovázena změnou kmenové samohlásky. Plurál na <I>-en</I> se dále vyskytuje u substantiva <I>brother</I> (bratr) vedle pravidelného plurálu <I>brothers – brethren</I> [breðrən] (s alternací kmenové samohlásky). Tyto formy jsou významově diferenciovány: <I>brothers</I> členové rodiny, <I>brethren</I> členové náboženské společnosti.'$
'3.11.24','Některá substantiva mají v plurálu nulový exponent, tj. obě čísla mají stejný tvar. Vedle ojedinělých substantiv jako <I>counsel</I> právní zástupce (<I>both counsel protested</I> oba právní zástupci protestovali), <I>craft</I> loď, člun, <I>aircraft</I> letadlo (<I>a small craft</I> malý člun, <I>all kinds of craft</I> všechny možné lodi), <I>offspring</I> potomek, ratolest, dítě (<I>their only offspring</I> jejich jediná ratolest, <I>all their offspring</I> všechny jejich děti), <I>means</I> prostředek (<I>every means has/all possible means have been tried</I> zkusil se každý možný prostředek/zkusily se všechny možné prostředky), lze vyčlenit tyto skupiny substantiv:
(a) Substantiva označující některé druhy lovné a chovné zvěře. Některá substantiva této skupiny mají plurál jen bez koncovky, např. <I>sheep</I> ovce, <I>grouse</I> tetřev(i), <I>salmon</I> losos(i), srov. <I>a stray sheep</I> zaběhlá ovce, <I>several stray sheep</I> několik zaběhlých ovcí, <I>a flock of sheep</I> stádo ovcí. U jiných je sice pravidelný plurál na <I>-(e)s</I> možný, avšak užívá se zřídka (k označení jednotlivých jedinců nebo druhů příslušné odrůdy). Většinou se užívá plurálu bez koncovky, který označuje příslušnou lovnou a některou chovnou zvěř kolektivně (zejména v příslušném prostředí, srov. <I>a herd of elephant</I> stádo slonů, <I>elephant and lion in the game reserves</I> sloni a lvi v rezervacích – <I>elephants and lions in the zoo</I> sloni a lvi v zoo). Také označení pokrmů z této zvěře má tvar bez koncovky, avšak zde jde o nepočitatelný singulár. Např. <I>antelope(s)</I> antilopy, <I>buffalo(es)</I> bůvoly, <I>carp(s)</I> kapři, <I>deer</I> vysoká zvěř, <I>duck</I> divoké kachny, <I>fish(es)</I> ryby, <I>moose(s)</I> losi, <I>partridge(s)</I> koroptve, <I>pike(s)</I> štiky, <I>reindeer</I> sobi, <I>trout</I> pstruzi aj. Např. <I>paths made by buffalo</I> stezky vyšlapané bůvoly. <I>In midsummer trout are scarce in the creek.</I> Uprostřed léta je v potoce pstruhů málo. <I>I caught a fish/two fish(es).</I> Chytil jsem jednu rybu/dvě ryby; <I>a shoal of fish</I> hejno ryb. <I>We had fish and chips for supper.</I> K večeři jsme měli smaženou rybu s hranolky. Ale <I>The fishes of the Black Sea.</I> Ryby Černého moře.
Bezkoncovkový plurál u některých druhů zvěře je výjimečný, většina označení živočichů tvoří plurál pravidelnou koncovkou (<I>birds</I> ptáci, <I>snakes</I> hadi, <I>mammals</I> savci, <I>cows</I> krávy, <I>horses</I> koně, <I>dogs</I> psi, <I>cats</I> kočky, <I>parrots</I> papoušci, <I>lizards</I> ještěrky, <I>crows</I> vrány, <I>vultures</I> supi aj.).
(b) Jména národů na <I>-ese</I>: <I>a Chinese</I> Číňan – <I>the Chinese</I> Číňani, <I>a Japanese</I> Japonec – <I>the Japanese</I> Japonci, <I>a Portuguese</I> Portugalec – <I>the Portuguese</I> Portugalci, <I>a Vietnamese</I> Vietnamec – <I>the Vietnamese</I> Vietnamci apod.
(c) Některá substantiva onačující počet nebo míru mívají bezkoncovkový plurál po určité číslovce, popř. i jiném číselném výrazu, srov. <I>two dozen eggs</I> dva tucty vajec, ale <I>I have been there dozens of times</I> byl jsem tam mnohokrát. <I>Several hundred/thousand/million people</I> několik set/tisíc/miliónů lidí, ale <I>hundreds/thousands/millions of people</I> stovky/tisíce/milióny lidí, <I>ten ton of cargo</I> deset tun nákladu, ale <I>he has tons of money</I> má spousty peněz, <I>two stone of flour</I> 28 liber mouky (stone = 14 liber), <I>six gross (of) pencils</I> dva veletucty tužek, <I>fifty head of cattle</I> padesát kusů dobytka, <I>five brace of partridge</I> pět párků koroptví. <I>Foot</I> a <I>pound</I> mívají tvar singuláru po číslovce, následuje-li další číslovka, např. <I>six foot two</I> šest stop a dva palce – <I>six feet</I> šest stop, <I>two pound fifty</I> – dvě libry a padesát pencí – <I>two pounds</I> dvě libry.
Singulárový tvar je pravidlem, stojí-li číslovka s příslušnou jednotkou v atributu: <I>a three-mile walk</I> třímílová chůze, procházka, <I>a two-hour drive</I> dvouhodinová jízda, <I>a ten-minute break</I> desetiminutová přestávka, <I>a five-pound note</I> pětilibrová bankovka, <I>a ten-dollar bill</I> desetidolarová bankovka apod.
<note id="3.11.24/P06">
Hovorové konstrukce <I>these kind of films</I> (tento druh filmů, filmy tohoto druhu, takové filmy), <I>those sort of people</I> (ten druh lidí, takoví lidé), <I>all manner of toys</I> (všechny možné hračky) se rovněž podobají konstrukci s bezkoncovkovým plurálem, avšak spojení <I>kind of</I>, <I>sort of</I>, <I>manner of</I> v těchto vazbách už nemá plnou substantivní platnost, nýbrž povahu složeného adjektiva, srov. české ekvivalenty <I>takový</I>, <I>všechny možné.</I> V pečlivém jazyce se místo těchto vazeb užívá <I>films of this kind</I> filmy tohoto druhu, takové filmy, <I>people of that kind</I> lidé toho druhu, takoví lidé.
</note>'$
'3.11.25 Cizí plurály','Některá cizí substantiva odborného charakteru zachovávají původní plurál, který často alternuje s domácí formou. Pokud existují oba tvary plurálu, cizí tvar je omezen na odborné kontexty.
Latinské plurály: <I>alga</I> [ælɡə] řasa, chaluha – <I>algae</I> [ældʒiː], <I>antenna</I> [ænˈtenə] tykadlo, anténa – <I>antennas</I> antény, <I>antennae</I> [ænˈteniː] tykadla, antény, <I>formula</I> [fɔːmjʊlə] formule, vzorec – <I>formulas</I>, <I>formulae</I> [fɔːmjuliː], <I>larva</I> [lɑːvə] larva – <I>larvae</I> [lɑːviː], <I>nebula</I> [nebjʊlə] mlhovina – <I>nebulae</I> [nebjuliː], <I>bacillus</I> [bəˈsɪləs] bacil – <I>bacilli</I> [bəˈsɪlaɪ], <I>cactus</I> [kæktəs] kaktus – <I>cactuses</I>, <I>cacti</I> [kæktaɪ], <I>focus</I> [fəʊkəs] ohnisko – <I>focuses</I>, <I>foci</I> [fəʊsaɪ], <I>fungus</I> [fʌŋɡəs] houba – <I>funguses</I>, <I>fungi</I> [fʌŋɡiː], [fʌŋɡaɪ], <I>locus</I> [ləʊkəs] lokus – <I>loci</I> [ləʊsaɪ], <I>nucleus</I> [njuːklɪəs] jádro – <I>nucleuses</I>, <I>nuclei</I> [njuːklɪaɪ], <I>radius</I> [reɪdɪəs] poloměr – <I>radiuses</I>, <I>radii</I> [reɪdɪaɪ], <I>stimulus</I> [stɪmjʊləs] podnět – <I>stimuli</I> [stɪmjulaɪ], <I>syllabus</I> [sɪləbəs] sylabus, studijní program – <I>syllabuses</I>, <I>syllabi</I> [sɪləbaɪ], <I>appendix</I> [əˈpendɪks] dodatek (v knize), slepé střevo – <I>appendices</I> [əˈpendɪsiːz] dodatky, <I>appendixes</I> slepá střeva, <I>index</I> [ɪndeks] index, ukazatel, rejstřík – <I>indexes, indices</I> [ɪndɪsiːz], <I>addendum</I> [əˈdendəm] dodatek – <I>addenda</I> [-də], <I>bacterium</I> [bækˈtɪərɪəm] baktérie – <I>bacteria</I> [-ɪə], <I>aquarium</I> [əˈkweərɪəm] akvárium – <I>aquariums, aquaria</I> [-ɪə], <I>curriculum</I> [kəˈrɪkjʊləm] učební osnova, studijní běh – <I>curriculums, curricula</I> [-lə], <I>erratum</I> [eˈreɪtəm], [ɪˈreɪtəm], [ -ˈrɑːtəm] tisková chyba – <I>errata</I> [-tə], <I>medium</I> [miːdɪəm] prostředí – <I>mediums, media</I> [miːdɪə] (<I>mass media</I> hromadné sdělovací prostředky, zejména rozhlas a televize), <I>maximum</I> [mæksɪməm] maximum – <I>maxima</I> [-mə], <I>minimum</I> [mɪnɪməm] minimum – <I>minima</I> [-mə], <I>memorandum</I> [ˌmeməˈrændəm] poznámka, zápis, protokol – <I>memorandums, memoranda</I> [-də], <I>spectrum</I> [spektrəm] spektrum – <I>spectrums, spectra</I> [-rə], <I>stratum</I> [streɪt̬əm], [strɑːtəm] vrstva (horniny, společenská) – <I>strata</I> [-tə], <I>symposium</I> [sɪmˈpəʊzɪəm] sympozium – <I>symposiums, symposia</I> [-ɪə], <I>genus</I> [dʒiːnəs] – <I>genera</I> [dʒenərə] rod, druh aj.
Stejný tvar v singuláru a plurálu mají substantiva <I>series</I> [sɪəriːz] řada, série – <I>series</I> [sɪəriːz] a <I>species</I> [spiːʃiːz] druh, odrůda – <I>species</I> [spiːʃiːz].
<note id="3.11.25/P07">
Původní plurál <I>data</I> (data, údaje) od řídkého singuláru <I>datum</I> se v současném jazyce začíná pociťovat jako singulár. Vedle plurálové konstrukce <I>few data are available</I> (je k dispozici málo údajů) se vyskytuje i konstrukce singulárová, zejména ve výpočetní technice: <I>the data is ready for processing</I> údaje jsou připraveny k zpracování. Substantivum <I>stamina</I> (životní síla, energie), původně plurál od <I>stamen</I> (prašník), se v novém významu osamostatnilo a chápe se pouze jako nepočitatelný singulár.
</note>
Řecké plurály: <I>analysis</I> [əˈnæləsɪs] analýza – <I>analyses</I> [əˈnæləsiːz], <I>axis</I> [æksɪs] osa – <I>axes</I> [–siːz], <I>basis</I> [beɪsɪs] základ – <I>bases</I> [–siːz], <I>crisis</I> [kraɪsɪs] krize – <I>crises</I> [–siːz], <I>hypothesis</I> [haɪˈpɒθəsɪs] hypotéza – <I>hypotheses</I> [–siːz], <I>prognosis</I> [prɒɡˈnəʊsɪs] prognóza – <I>prognoses</I> [–siːz], <I>thesis</I> [θiːsɪs] disertace – <I>theses</I> [–siːz], <I>automaton</I> [ɔːˈtɒmətən] člověk-automat, robot – <I>automatons, automata</I> [–tə], <I>criterion</I> [kraɪˈtɪərɪən] kritérium – <I>criteria</I> [–rɪə], <I>phenomenon</I> [fəˈnɒmɪnən] jev – <I>phenomena</I> [–nə].
Vedle substantiv latinskořeckého původu zachovávajících původní plurál je v angličtině mnoho zcela zdomácnělých substantiv téže provenience, která tvoří jen domácí pravidelný plurál na <I>-</I>(<I>e)s</I>, např. <I>bonuses</I> přídavky (k platu), prémie, <I>campuses</I> universitní nebo školní areály (amer.), <I>choruses</I> pěvecké sbory, <I>circuses</I> cirkusy, <I>crocuses</I> šafrány, <I>geniuses</I> géniové, <I>ignoramuses</I> ignoranti, <I>apparatuses</I> (častěji <I>pieces of apparatus</I>) aparáty, <I>prospectuses</I> prospekty, <I>pendulums</I> kyvadla, <I>chrysanthemums</I> chryzantémy, <I>geraniums</I> pelargonie, <I>gymnasiums</I> tělocvičny, <I>premiums</I> prémie, <I>specimens</I> ukázky, exempláře a mnoho jiných.
S původním tvarem plurálu se dále setkáváme u některých slov přejatých z nové francouzštiny: místo nebo vedle domácího <I>-s</I> se píše francouzské <I>-x</I>. Ve výslovnosti je v obou případech domácí koncovka [z], např. <I>beau</I> [bəʊ] švihák, kavalír – <I>beaux, beaus</I> [bəʊz], <I>bureau</I> [bjʊərəʊ] psací stůl, byro – <I>bureaux, bureaus</I> [–rəʊz], <I>chateau</I> [ʃætəʊ] zámek – <I>chateaux</I> [–təʊz], <I>plateau</I> [plætəʊ] náhorní plošina – <I>plateaus,</I> <I>plateaux</I> [–təʊz], <I>tableau</I> [tæbləʊ] živý obraz, dramatická situace – <I>tableaux</I> [–ləʊz], <I>adieu</I> [əˈdjuː] sbohem – <I>adieus, adieux</I> [–juːz] aj.
Novofrancouzská substantiva končící na <I>-s</I> nebo <I>-x</I> mají v písmě pro obě čísla stejný tvar, ve výslovnosti je však číslo rozlišeno, neboť plurál má pravidelnou formu na [z], např. <I>chamois</I> [ʃæmwɑː] kamzík – <I>chamois</I> [–wɑːz], <I>chassis</I> [ʃæsɪ] šasi – <I>chassis</I> [–sɪz], <I>corps</I> [kɔː] technický vojenský oddíl – <I>corps</I> [kɔːz], <I>faux pas</I> [ˌfəʊˈpɑː] společeský přestupek – <I>faux pas</I> [ˌfəʊˈpɑːz]; srov. též <I>rendezvous</I> [rɒndɪvuː] singulár – <I>rendezvous</I> [rɒndɪvuːz] plurál, <I>Sioux</I> [sjuː] singulár – [sjuːz] plurál. [JP3]
Ojediněle se vyskytují původní plurálové koncovky italské a hebrejské, např. <I>dilettante</I> [ˌdɪlɪˈtæntɪ] diletant – <I>dilletanti</I> [–tiː], <I>libretto</I> [lɪˈbretəʊ] libreto – <I>librettos</I>, <I>libretti</I> [–tiː], <I>cherub</I> [tʃerəb] andílek, cherub – <I>cherubs</I> andílci, <I>cherubim</I> [tʃerəbɪm] cherubíni, <I>seraph</I> [serəf] anděl – <I>seraphs</I>, <I>seraphim</I> [serəfɪm].'$
'3.11.26 Plurál kompozit','Kompozita neobsahující substantivní složku tvoří plurál pravidelnou koncovkou, která se připojuje k poslední složce, např. <I>forget-me-not</I> pomněnka – <I>forget-me-nots</I>, <I>merry-go-round</I> kolotoč – <I>merry-go-rounds</I>, <I>grown-up</I> dospělý – <I>grown-ups</I>, <I>lay-by</I> odpočívka (u silnice) – <I>lay-bys</I>, <I>take-off</I> odraz(iště), start (letadla) – <I>take-offs</I> apod. Pokud kompozitum obsahuje substantivum jako řídící složku, plurál tvoří toto substantivum, i když není koncovou složkou, např. <I>looker-on</I> divák, přihlížející – <I>lookers-on</I>, <I>passer-by</I> mimojdoucí – <I>passers-by</I>, <I>son-in-law</I> zeť – <I>sons-in-law, coat-of-arms</I> erb – <I>coats-of-arms, knight-errant</I> potulný rytíř – <I>knights-errant, heir-apparent</I> pravoplatný dědic – <I>heirs-apparent, man-of-war</I> válečná loď – <I>men-of-war</I> aj.
Pokud se kompozitum skládá z dvou substantiv v apozičním vztahu, tvoří plurál pouze druhé substantivum, např. <I>boy friend</I> přítel – <I>boy friends</I>, <I>fountain pen</I> plnicí pero – <I>fountain pens</I>, <I>lady-singer</I> zpěvačka – <I>lady-singers</I>, <I>Lord Mayor</I> starosta – <I>Lord Mayors</I>, <I>the Newman sisters</I> sestry Newmanovy, <I>the Smith brothers</I> bratři Smithové, řidčeji <I>the brothers Smith</I>.
Výjimkou jsou kompozita mající jako jednu jednu složku <I>man</I> nebo <I>woman</I>, která tvoří plurál u obou substantiv, např. <I>manservant</I> sluha – <I>menservants, woman driver</I> řidička – <I>women drivers.</I> Nejde-li o kompozitum apozičního typu, složka <I>man/woman</I> se nemění: <I>woman-hater</I> nepřítel žen – <I>woman-haters</I> (<I>woman</I> je ve vztahu k <I>hater</I> předmětem).'$
'3.11.27 Supletivní plurál','Supletivní plurál tvoří substantiva <I>Sir</I> (v oslovení) (vážený) pane – <I>Gentlemen</I> pánové (<I>Sirs</I> pouze v korespondenci), <I>Madam</I> paní, slečno – <I>ladies</I> dámy, <I>Mr. Brown</I> – <I>Messrs</I> [mesəz] <I>Brown</I> (název firmy), jinak <I>the two Mr. Browns</I>, <I>Mrs. Brown – Mesdames</I> [meɪdæm] <I>Brown</I> slečny, paní Brownovy (název firmy), jinak <I>the two Mrs. Brown(s)</I>, <I>Miss Smith</I> – <I>the Miss Smiths</I> nebo <I>the Misses Smith</I> slečny Smithovy.'$
'3.12 Sémantické funkce čísla substantiv','Základní význam singuláru a plurálu je vyjádření rozdílu mezi jedním a více než jedním počitatelným elementem. Např. <I>a birch</I> bříza – <I>birches</I> břízy, <I>an hour</I> hodina – <I>hours</I> hodiny. Plurál <I>birches</I>, <I>hours</I> apod. lze rozdělit na jednotky označitelné příslušným substantivem v singuláru: <I>1 birch + 1 birch + 1 birch</I> ..., <I>1 hour + 1 hour</I> <I>+ 1 hour</I> ... V některých případech však singulár označuje větší počet než jeden.'$
'3.12.1','Singulárová forma označuje více než jednu jednotku v atributivních spojeních typu <I>the five-year plan</I> pětiletý plán, <I>a five-mile race</I> závod na pět mil, <I>a four-hour</I> <I>flight</I> čtyřhodinový let a v případech jako <I>three dozen bottles of wine</I> tři tucty láhví vína, <I>two brace of pheasants</I> dva párky bažantů apod. (viz. 3.11.24c).
Zvláštní případ singulárového tvaru označujícího více než jednu jednotku jsou kolektiva, tj. substantiva označující skupinu životných jedinců, např. <I>army</I> armáda <I>audience</I> diváci, posluchači, publikum, <I>bourgeoisie</I> buržoasie, <I>cattle</I> dobytek, <I>class</I> třída, <I>clergy</I> duchovenstvo, <I>committee</I> výbor, <I>company</I> společnost, <I>crew</I> posádka, <I>crowd</I> dav, <I>élite</I> elita, <I>family</I> rodina, <I>firm</I> firma, <I>flock</I> stádo, hejno (ptáků), <I>folk</I> lidé, <I>government</I> vláda, <I>group</I> skupina, <I>herd</I> stádo, <I>intelligentsia</I> inteligence, <I>jury</I> porota, <I>majority</I> většina, <I>minority</I> menšina, <I>orchestra</I> orchestr, <I>Parliament</I> parlament, <I>party</I> politická strana, <I>people</I> lidé, <I>police</I> policie, <I>the proletariat</I> proletariát, <I>the public</I> veřejnost, <I>staff</I> personál, <I>team</I> mužstvo, tým, <I>vermin</I> havěť, <I>youth</I> mládež aj. Kolektiva většinou tvoří plurál mající obdobný význam jako u ostatních substantiv, tj. více než jeden: <I>armies</I>, <I>classes</I>, <I>committees</I>, <I>companies</I>, <I>crews</I>, <I>crowds</I>, <I>families</I>, <I>firms</I>, <I>flocks</I>, <I>governments</I>, <I>groups</I>, <I>herds</I>, <I>juries</I>, <I>orchestras</I>, <I>Parliaments</I>, <I>parties aj.</I> Některá však mají pouze jeden tvar: <I>cattle</I>, <I>police</I>, <I>the public</I>, <I>vermin</I>, <I>youth</I> (<I>youth</I> mladík viz 3.11.21) aj.
Sémanticky lze kolektiva dělit na skupinová (označující skupiny jedinců), např. <I>committee</I>, <I>company</I>, <I>crew</I>, <I>family</I>, <I>firm</I> apod., a generická (označující celou třídu), např. <I>bourgeoisie</I>, <I>clergy</I>, <I>élite</I>, <I>the proletariat</I>, <I>the public</I> apod.
Kolektiva se vyznačují tím, že se konstruují buď jako singulár, nebo jako plurál podle toho, zda se chápou jako celky nebo zda převládá představa jedinců, z nichž se tyto celky skládají. Singulárová konstrukce je gramatická (podle formy), kdežto plurálová je sémantická (podle významu: constructio ad sensum). Při singulárové konstrukci se odkazuje pomocí <I>it</I>, <I>its</I>, <I>which</I>, při plurálové pomocí <I>they</I>, <I>them</I>, <I>their</I>, <I>who</I>. Srovnej <I>There was a large audience in the theatre.</I> V divadle byla velká návštěva. – <I>The audience were clapping their hands and cheering.</I> Diváci tleskali a volali výborně. Srovnej též <I>the crowd which has gathered</I> – <I>the crowd who have gathered</I> dav, který se shromáždil.
<note id="3.12.1/P08">
Substantiva <I>police</I>, <I>vermin</I>, <I>folk</I>, <I>cattle</I> se v britské angličtině užívají pouze se slovesem v plurálu; <I>folk</I> se v hovorové mluvě vyskytuje též ve tvaru <I>folks</I> s významem „příbuzní“, v americké angličtině též „lidé“. <I>People</I> ve významu „lidé“ se pojí s plurálem; v singulárové konstrukci jde o význam „národ“ <I>nation</I>: <I>a people</I> – <I>the peoples of Africa</I> národy Afriky.
</note>
<note id="3.12.1/P09">
Substantivum <I>number</I> s neurčitým členem jako neurčitý kvantifikátor se konstruuje s plurálem, kdežto s určitým členem (ve významu „počet“) se singulárem, srov. <I>A large number of people were present.</I> Bylo přítomno mnoho lidí. – <I>The number of people present was large.</I> Počet přítomných byl velký.
</note>
<note id="3.12.1/P10">
V americké angličtině se kolektiva (kromě <I>cattle</I>, <I>people</I>, <I>police</I>, <I>vermin</I>) konstruují zpravidla jako singulár.
</note>
S kolektivním označením souboru jednotek formou singuláru se setkáváme i u neživotných substantiv, např. <I>china</I> porcelánové nádobí, <I>linen</I> prádlo, <I>silver</I> stříbrné náčiní, u substantiv zakončených na <I>-ry</I>, např. <I>cutlery</I> příbory, nožířské zboží, <I>pottery</I> hliněné nádobí, <I>jewellery</I> šperky aj. Na rozdíl od životných kolektiv nemá sémantická struktura těchto substantiv gramatické důsledky. V češtině jsou substantiva této třídy častější a mají specifický slovotvorný prostředek, srov. <I>kámen</I>/<I>kameny</I>/<I>kamení</I>, <I>list</I>/<I>listy</I>/<I>listí apod.</I> V angličtině kromě ojedinělého <I>foliage</I> listí (od jiného kmene než <I>leaf</I> list) hromadná označení scházejí, srov. <I>stone</I>/<I>stones</I> kámen<I>/</I>kameny, <I>stone</I> kamení (viz 3.22.1).'$
'3.12.2','Zvláštní významy plurálu zahrnují označení celků skládajících se z dvou souměrných částí, např. <I>scissors</I> nůžky, <I>tongs</I> kleště, <I>binoculars</I> dalekohled, <I>trousers</I> kalhoty, <I>braces</I> šle apod.
Plurál dále označuje celek skládající se z více stejných nebo homogenních dílů, např. <I>stairs</I> schody, <I>ashes</I> popel, <I>embers</I> oharky, <I>filings</I> kovové piliny apod.
Většina těchto substantiv jsou plurália tantum (viz 3.13.2). V případě jako <I>vegetables</I> zelenina, <I>groceries</I> potraviny, <I>goods</I>, <I>wares</I> zboží, <I>clothes</I> šaty apod. plurál označuje celek skládající se z nestejných částí.
Plurál nepočitatelných substantiv označuje velkou rozlohu nebo množství, např. <I>sands</I> písčiny, pláž, <I>fears</I> obavy, <I>heavens</I>, <I>skies</I> nebesa, <I>rains</I> deště, <I>frosts</I> mrazy, <I>snows</I> sněhy, <I>waters</I> vodstvo (<I>the waters of the lake flow out over a waterfall</I> voda jezera vytéká vodopádem) apod., nebo různé druhy, popř. porce (viz 3.22.3).
Plurálová forma označuje jednu jednotku v případech jako <I>he was younger by a good ten years</I> (byl mladší o dobrých deset let), kde formální plurál <I>ten years</I> se chápe jako jedna časová jednotka, jak o tom svědčí užití neurčitého členu. Podobně <I>What about that five pounds I lent you?</I> Co je s těmi pěti librami, které jsem ti půjčil? <I>We had an exhausting six weeks.</I> Měli jsme šest vyčerpávajících týdnů. <I>Another ten minutes passed.</I> Uplynulo dalších deset minut.'$
'3.12.3','Četná substantiva mají v plurálu kromě významů odpovídajících významům singuláru ještě další význam(y), který (které) se od významů singulárového tvaru více či méně liší, např. <I>colour</I> barva – <I>colours</I> též prapor, <I>custom</I> zvyk, obyčej – <I>customs</I> též clo, <I>effect</I> účinek – <I>effects</I> též zboží (movitý) majetek, <I>glass</I> sklenice – <I>glasses</I> též brýle, <I>honour</I> čest, pocta – <I>honours</I> též vyznamenání (ve škole), <I>iron</I> železo, žehlička – <I>irons</I> též pouta, <I>manner</I> způsob – <I>manners</I> též zvyky, společenské chování, <I>measure</I> míra, měřítko – <I>measures</I> též opatření, <I>minute</I> minuta – <I>minutes</I> též zápis ze schůze, <I>pain</I> bolest – <I>pains</I> též úsilí (<I>spare no pains</I> nešetřit úsilím), <I>part</I> část, – <I>parts</I> též kraj, oblast, končina (<I>in these parts</I> v tomto kraji), <I>picture</I> obraz <I>– pictures</I> též biograf, <I>premise</I> premisa, předpoklad <I>– premises</I> též dům, budova (včetně vedlejších budov a pozemků k ní náležejících, např. <I>to be consumed on the premises</I> ke konzumaci na místě), <I>spectacle</I> podívaná <I>– spectacles</I> též brýle (hovorově specs), <I>spirit</I> duch <I>– spirits</I> též nálada, alkohol a mnoho jiných.
K odlišení lexikálního významu singuláru a plurálu dochází zejména u nepočitatelných singulárů, např. <I>damage</I> škoda, poškození (pouze nepočitatelné), srov. Vichřice nadělala mnoho škod. <I>The gale has done great damage.</I>/<I>damages odškodné</I>.'$
'3.12.4','Protiklad singulár/plurál se neutralizuje, tj. rozdíl mezi singulárem a plurálem přestává být relevantní a oba tvary jsou v podstatě zaměnitelné, při generickém užití substantiva, srov. <I>A girl matures earlier than a boy.</I> Dívka dospívá dříve než chlapec. <I>Girls mature earlier than boys.</I> Dívky dospívají dříve než chlapci. K neutralizaci čísla rovněž dochází, označuje-li substantivum nulovou množinu, srov. <I>There’s no vacant post at present.</I> V současné době není žádné volné místo. – <I>There are no vacant posts at present.</I> V současné době nejsou žádná volná místa.'$
'3.13','Některá substantiva mají jen tvar singuláru (singulária tantum) nebo jen tvar plurálu (plurália tantum).'$
'3.13.1 Singulária tantum','Singulária tantum jsou především nepočitatelná substantiva (viz 3.23), a to jak konkréta (jména látková), např. <I>bread</I> chleba, <I>honey</I> med, <I>wool</I> vlna, <I>smoke</I> kouř, <I>steam</I> pára apod., tak četná abstrakta, např. <I>accuracy</I> přesnost, <I>behaviour</I> chování, <I>honesty</I> poctivost, <I>decay</I> rozklad, úpadek, <I>dark(ness)</I> tma, temnota apod.
Singulária tantum jsou dále vlastní jména osobní a zeměpisná, např. <I>James</I> Jakub, <I>Elizabeth</I> Alžběta, <I>Shakespeare</I>, <I>Vienna</I> Vídeň, <I>Wales</I>, <I>Australia</I> Austrálie, <I>the Rhine</I> Rýn apod. Z vlastních jmen běžně tvoří plurál jen příjmení, např. <I>the Parkers</I> Parkerovi.
K singuláriím tantum patří též částečně konvertovaná adjektiva označující abstraktně pojatou vlastnost (viz 2.22.22), např. <I>the obscure</I> temno, nejasno, <I>the impossible</I> nemožné apod.
Jako singulária tantum se také chovají názvy her, např. <I>billiards</I> kulečník, <I>darts</I> šipky, <I>dominoes</I> domino, <I>draughts</I> dáma (v americké angličtině <I>checkers</I>), <I>bowls</I>, <I>ninepins</I>, <I>skittles</I> kuželky apod., která sice mají tvar plurálu, avšak pojí se se slovesem v singuláru, např. <I>Bowls fills a vacancy in U.S. sports.</I> Kuželky zaplňují v americkém sportu prázdné místo. <I>Draughts is played with twenty-four equal pieces.</I> Dáma se hraje s 24 stejnými figurkami. K vyjádření jednotlivé hry se užívá <I>game</I>: <I>Let’s have a game of billiards.</I> Zahrejme si (partii) kulečník(u).
Z jiných substantiv s plurálovým tvarem se jako singulár chovají <I>news</I> zpráva, novinka, srov. <I>no news is good news</I> žádné zprávy jsou dobré zprávy, a některá vlastní jména zeměpisná: <I>Athens</I> Athény, <I>Brussels</I> Brusel, <I>Naples</I> Neapol, <I>Wales</I>, srov. <I>Athens has been the capital of Greece since the last century.</I> Athény jsou hlavním městem Řecka od minulého století.'$
'3.13.2 Plurália tantum','Plurália tantum jsou substantiva s formou plurálu, která se konstruují jako plurál, tj. sloveso i demonstrativum má tvar plurálu, např. <I>Those scissors are blunt.</I> Ty nůžky jsou tupé.
Plurália tantum lze rozdělit do několika významových skupin.
Některé oděvy nebo části oděvu, např. <I>clothes</I> šaty, <I>regimentals</I> uniforma, <I>(widow’s) weeds</I> vdovské (smuteční) šaty, <I>pyjamas</I> (amer<I>. pajamas)</I> pyžamo, <I>trousers</I> kalhoty (amer. <I>pants</I>), <I>shorts</I> šortky, krátké kalhoty, <I>knickerbockers</I>, <I>knickers</I> pumpky, <I>jeans</I> džíny, <I>tights</I> trikot, punčochové kalhoty, <I>suspenders</I> podvazky (v amer. angličtině šle), <I>braces</I> šle aj.
Nástroje, např. <I>scissors</I> nůžky, <I>tongs</I>, <I>pincers</I>, <I>pliers</I> kleště, <I>compasses</I> (obvykle <I>a pair of compasses</I>) kružítko, <I>scales</I> váhy, <I>glasses</I>, <I>spectacles</I> brýle aj.
Plurália tantum nelze užít s číslovkou. Proti české číslovce stojí u substantiv označujících předměty skládající se z dvou částí <I>a pair of</I> (např. <I>a pair</I>/<I>two pairs of trousers</I> jedny/dvoje kalhoty).
<note id="3.13.2/P11">
Některá z těchto plurálií tantum se začínají pociťovat jako singuláry, např. <I>bellows</I> měchy (u varhan, kovářské) mají obojí konstrukci, srov. <I>The bellows need mending.</I> Měchy potřebují spravit. <I>An antique bellows was used to fan the fire.</I> K rozdmychání ohně se užívalo starých měchů. Také substantiva typu <I>scissors</I> (nůžky) se někdy vyskytují s kvantifikátory označujícími neurčité množství (<I>several, many</I> apod.), popř. s členem neurčitým (při premodifikaci). Tento úzus se sice pociťuje jako pochybný, avšak ne nemožný: <I>a garden shears</I> zahradní nůžky, <I>several nutcrackers</I> několik louskáčků.
</note>
Jména některých nemocí, stavů mysli, nálad, pocitů, např. <I>measles</I> spalničky, <I>German measles</I> zarděnky, <I>mumps</I> příušnice, <I>rickets</I> křivice, <I>megrims</I>, <I>the blues</I> melancholická nálada, <I>creeps</I>, <I>shivers</I> husí kůže, mrazení aj. Po <I>measles, mumps</I> se užívá častěji singuláru, např. <I>Measles occurs in children.</I> Spalničky se vyskytují u dětí. Po <I>rickets</I> se užívá singulár i plurál, u ostatních plurál.
Substantiva na <I>-ics.</I> Většina substantiv s tímto zakončením jsou jména věd, např. <I>economics</I> ekonomie, <I>electronics</I> elektronika, <I>linguistics</I> lingvistika, <I>physics</I> fyzika aj. Zakončení na <I>-ic</I> (bez <I>-s)</I> mají pouze <I>arithmetic</I> aritmetika, <I>logic</I> logika, <I>music</I> hudba, <I>rhetoric</I> retorika.
Jména věd na <I>-ics</I> se pojí se singulárem, jde-li o vědu samu, např. <I>Acoustics deals with sound.</I> Akustika pojednává o zvuku. Naproti tomu jde-li o aplikaci nebo o vyjádření vlastnosti, má sloveso tvar plurálu, srov. <I>The acoustics of the new concert hall are excellent.</I> Akustika nové koncertní síně je výtečná. <I>Statistics (= statistical methods) are an aid to research and experimentation.</I> Statistika je pomůcka k výzkumu a experimentování. Někdy tvar slovesa kolísá, např. <I>Tactics are/is subordinate to strategy.</I> Taktika je podřízena strategii.
Tvar slovesa může být též ovlivněn singulárovou formou substantivní složky predikace, např. <I>Athletics/mathematics is Dick’s strong point.</I> Atletika/matematika je Ríšova silná stránka.
Substantiva na <I>-ics</I> jako <I>the tropics</I> tropy, <I>histrionics</I> teatrální, afektované chování, <I>hysterics</I> hysterické chování, <I>heroics</I> přepjaté řeči aj. se pojí se slovesem v plurálu.
Plurália tantum jsou částečně konvertovaná adjektiva označující kolektivně skupinu osob vyznačujících se vlastností, kterou vyjadřuje příslušné adjektivum (viz 2.22.22), např. <I>the homeless</I> lidé bez domova, <I>the sick</I> nemocní apod.
Vedle uvedených skupin existují další plurália tantum z různých významových oblastí, např. <I>annals</I> letopisy, kronika, <I>antipodes</I> [ænˈtɪpədiːz] protilehlé póly, protilehlé místo na druhé polokouli, <I>archives</I> archív, <I>arms</I> erb, zbraně (<I>firearms</I> střelné zbraně), <I>arrears</I> nezaplacený poplatek, nevyřízená práce (<I>arrears of rent</I> nezaplacené nájemné, <I>arrears of correspondence</I> nevyřízená korespondence), <I>ashes</I> popel, <I>auspices</I> záštita, ochrana (<I>under the auspices of</I> pod záštitou koho), <I>banns</I> ohlášky, <I>belongings</I> přemístitelný majetek, <I>bowels</I>, <I>intestines</I> střeva, <I>brains</I> mozek, <I>confines</I> hranice, <I>contents</I> obsah, <I>digs</I> (hovorově) podnájem, <I>earnings</I> výdělek, <I>eaves</I> okap, <I>environs</I>, <I>surroundings</I> okolí, <I>goods</I> zboží, <I>greens</I> zelenina, <I>guts</I> střeva, odvaha, kuráž (hovorově), <I>lodgings</I> podnájem, <I>looks</I> zevnějšek, vzezření, <I>manners</I> zvyky, společenské chování, způsoby, <I>the Middle Ages</I> středověk, <I>minutes</I> zápis (ze schůze), <I>oats</I> oves, <I>odds</I> šance, vyhlídka na výhru, <I>outskirts</I> periferie, <I>pains</I> námaha, úsilí (<I>get very little for one’s pains</I> dostat málo za námahu), <I>particulars</I> podrobnosti, <I>proceeds</I> výtěžek, výnos, <I>proceedings</I> akta (konference apod.), <I>remains</I> zbytky, pozůstatky, <I>riches</I> bohatství, <I>savings</I> úspory, <I>suds</I> mydlinky, <I>thanks</I> dík(y), <I>tidings</I> zpráva, zprávy, <I>valuables</I> cennosti, <I>victuals</I> potraviny, <I>wages</I> mzda aj. Tato plurália tantum se pojí se slovesem v plurálu, srov. <I>The annals were continued for two centuries.</I> V letopisech se pokračovalo dvě století. <I>The odds are against us.</I> Vyhlídky jsou proti nám.
K pluráliím tantum patří též některá vlastní jména zeměpisná, např. <I>the Hebrides</I> Hebridy, <I>the West</I>/<I>East Indies</I> Západní/Východní Indie, <I>the Netherlands</I> Holandsko. Po <I>the United Nations</I> (Spojené národy) a <I>the United States</I> (Spojené státy) se užívá obou čísel (singuláru tehdy, chápe-li se příslušné označení jako jednotka podobně jako u kolektiv, viz 3.12.1). Obou čísel se užívá též po <I>whereabouts</I> místo pobytu (<I>Her present whereabouts is</I>/<I>are unknown.</I> Není známo, kde se nyní zdržuje.).
<note id="3.13.2/P12">
Některá z těchto substantiv se vyskytují též v singuláru, zejména v odborném jazyce, srov. <I>the large bowel</I> tlusté střevo, <I>the left lung</I> levá plíce; <I>the contents of one’s pockets</I>, <I>a drawer</I>, <I>a book</I> obsah kapes, zásuvky, knihy – <I>the content of sulphur in a compound</I> obsah síry v sloučenině; <I>what are his wages?</I> jakou má mzdu? – <I>a living wage</I> mzda nad životní minimum; <I>rack one’s brain</I> lámat si mozek – <I>have something on the brain</I> mít něco na mozku; <I>to burn to ashes</I> shořet na popel – <I>cigarette ash</I> popel z cigaret.
</note>
<note id="3.13.2/P13">
U některých substantiv zakončených na <I>-s</I> pojetí čísla kolísá. Pokud se nevyskytují s neurčitým členem, který podporuje pojetí singulárové, konstruují se většinou se singulárem i plurálem. Např. <I>alms</I> almužna (<I>ask an alms</I> prosit o almužnu, <I>give alms</I> dávat almužnu/almužny), <I>barracks</I> kasárna (<I>there’s a new barracks</I> jsou tam nová kasárna), <I>headquarters</I> ústředí (<I>the headquarters was</I>/ <I>were transferred</I> ústředí bylo přeloženo). <I>Gallows</I> šibenice se obvykle pojí se slovesem v singuláru a podobně kompozita typu <I>gasworks</I> plynárna, pokud označují jednotlivý objekt: <I>a brickworks</I> cihelna, <I>a waterworks</I> vodárna apod.; stejného tvaru se však užívá i v plurálu, srov. <I>two large steelworks</I> dvě velké ocelárny. Naproti tomu substantivum <I>summons</I> (předvolání) se přes svůj plurálový tvar chová zcela pravidelně: <I>a summons</I> – plurál <I>summonses</I>.
</note>'$
'3.14 Rozdíly v čísle mezi češtinou a angličtinou','Četné případy uvedené v předchozích odstavcích ukazují, že v čísle substantiv není mezi angličtinou a češtinou vždy shoda. Tak anglická plurália tantum někdy odpovídají českým substantivům v singuláru, srov. <I>archives</I> archív, <I>brains</I> mozek, <I>contents</I> obsah, <I>goods</I> zboží, <I>eaves</I> okap, <I>earnings</I> výdělek, <I>environs</I>, <I>surroundings</I> okolí, <I>digs</I>, <I>lodgings</I> podnájem, <I>the Middle Ages</I> středověk, <I>oates</I> oves, <I>outskirts</I> okraj města, periferie, <I>riches</I> bohatství, <I>wages</I> mzda, substantiva na <I>-ics</I> (<I>phonetics</I> fonetika, <I>astronautics</I> astronautika apod.), jména her (<I>draughts</I> dáma, <I>billiards</I> kulečník, <I>dominoes</I> domino aj.) a naopak některá česká plurália tantum v angličtině odpovídají substantivům v singuláru, např. <I>back</I> záda, <I>birthday</I> narozeniny, <I>door</I> dveře, <I>money</I> peníze, <I>mouth</I> ústa, <I>newspaper</I> noviny, <I>sledge</I> saně, <I>stove</I> kamna, <I>violin</I> housle, <I>watch</I> hodinky, <I>clock</I> hodiny aj., srov. <I>a door</I> jedny dveře – <I>two doors</I> dvoje dveře.'$
'3.2 Počitatelnost','Kategorie počitatelnosti odráží rozdíly mezi jevy mimojazykové skutečnosti, a to mezi diskrétními (nespojitými) jednotkami na straně jedné a entitami vytvářejícími kontinuum na straně druhé. Diskrétní jednotky jsou předměty a věci, mají určité hranice a tvoří množiny, jejichž členy jsou od sebe oddělitelné, kdežto spojité entity nemají hranic a jsou dělitelné pouze kvantitativně. Prvé jsou počitatelné, druhé nepočitatelné. Tyto mimojazykové rozdíly se projevují v gramatickém chování jednotek obou druhů. Kategorie počitatelnosti je tedy stejně jako kategorie čísla kategorií sémanticko-gramatickou. Stupeň její gramatikalizace je však v různých jazycích různý a také počitatelné či nepočitatelné pojetí jevů mimojazykové skutečnosti se v různých jazycích liší.
V češtině se počitatelnost substantiv gramaticky projevuje jen v možnosti tvoření plurálu, srov. počitatelné <I>okurka</I>/<I>okurky</I> a nepočitatelné <I>zelenina</I>/<I>*zeleniny</I>; <I>význam</I>/<I>významy</I> – <I>důležitost</I>/<I>*důležitosti.</I> Ze sémantiky nepočitatelných substantiv dále vyplývá, že se nespojují s určitými číslovkami a výrazy typu <I>několik</I> (<I>dvě</I> <I>zeleniny</I> / <I>několik zelenin</I> je možné jen ve významu „dva druhy zeleniny, několik druhů zeleniny“).
Také v angličtině je plurál příznak počitatelnosti, srov. <I>a cucumber</I> okurka / <I>two cucumbers</I> dvě okurky, <I>one meaning</I> jeden význam / <I>different meanings</I> různé významy – <I>blood</I> krev/*<I>bloods</I> *krve, <I>importance</I> důležitost/*<I>importances</I> *důležitosti, <I>popularity</I> popularita/*<I>popularities</I> *popularity. Nepočitatelná substantiva s formou plurálu sice existují také (především plurália tantum typu <I>goods</I> zboží, <I>ashes</I> popel, <I>oats</I> oves, <I>pains</I> námaha, viz 3.13.2), avšak ve srovnání s počitatelnými plurály a nepočitatelnými singuláry jsou řídká.
Pokud jde o spojovatelnost s číselnými výrazy, anglická substantiva se rozpadají na tři skupiny:
(a) Substantiva, která se pojí se všemi číselnými výrazy bez gramatických omezení (počitatelná substantiva), např. <I>three pounds</I> tři libry, <I>several proposals</I> několik návrhů, <I>many</I>/<I>a (large) number of errors</I> mnoho chyb, <I>a hundred years</I> sto let, <I>over two thousand miners</I> přes dva tisíce horníků, <I>ten thousand four hundred-and-seventy road accidents</I> deset tisíc čtyři sta sedmdesát dopravních nehod.
(b) Substantiva, která se s určitými číslovkami nespojují vůbec (nepočitatelná substantiva) a která ve spojení s neurčitými číslovkami mají v případě <I>mnoho</I> a <I>málo</I> zvláštní výraz. Pro tyto výrazy má totiž angličtina na rozdíl od češtiny dva soubory forem, jejichž distribuce se řídí právě počitatelností nebo nepočitatelností řídícího substantiva. <I>Mnoho</I> se u nepočitatelných substantiv vyjadřuje pomocí <I>much, a great (good) deal of, málo</I> pomocí <I>little</I> (trochu <I>a little</I>), např. <I>much trouble</I> mnoho starostí, <I>little money</I> málo peněz. U počitatelných substantiv se <I>mnoho</I> vyjadřuje pomocí <I>many</I>, <I>a (large) number of</I>, <I>málo</I> pomocí <I>few</I> (několik <I>a few</I> nebo <I>several</I>), např. <I>many journals</I> mnoho časopisů, <I>a few remarks</I> několik poznámek.
<note id="3.2/P14">
Hovorové výrazy pro mnoho <I>a lot of</I>, <I>lots of</I>, <I>plenty of</I> spousta [JP4]se užívají jak s počitatelnými substantivy (s plurálem), tak s nepočitatelnými (se singulárem). Sloveso má tvar singuláru nebo plurálu podle čísla kvantifikovaného substantiva, srov. <I>There was a lot</I>/<I>plenty of food and drink.</I> Bylo spousta jídla a pití. <I>There are a lot</I>/<I>lots</I>/<I>plenty of apples this year.</I> Letos je spousta jablek.
</note>
Počitatelná a nepočitatelná substantiva se dále liší v užívání: <I>all</I> všechen, všichni a <I>every</I>, <I>each</I> každý. <I>All</I> se užívá u obou tříd substantiv, avšak u počitatelných ve významu „všechen“ zpravidla jen s plurálem, srov. <I>all trains</I> všechny vlaky – <I>all bread</I> všechen chleba. <I>Every</I> a <I>each</I> se užívají jen u počitatelných: <I>every</I>/<I>each train</I> každý vlak – *<I>every</I>/*<I>each bread</I> každý chléb. Místo <I>every</I>/<I>each</I> mají nepočitatelná substantiva opět <I>all</I> nebo <I>any</I>: <I>all bread</I> všechen chleba, <I>all</I>/<I>any bread</I> každý chléb.
<note id="3.2/P15">
Se singulárem počitatelných substantiv se <I>all</I> vyskytuje ve významu „celý“, např. <I>all day</I> celý den, <I>all town</I> celé město (viz 4.71.3).
</note>
(c) Mezi těmito dvěma skupinami substantiv jsou substantiva, která se nespojují s určitými nízkými číslovkami, vyskytují se však s přibližným označením počtu, popř. s číslovkami označujícími vyšší počet, např. <I>about five hundred cattle</I> asi pět set kusů dobytka, <I>twenty police</I> dvacet policistů, <I>many folk</I> mnoho lidí aj. (Dosud je nechuť užívat s nízkou číslovkou substantiva <I>people,</I> např. místo <I>two people</I> se dává přednost spojení <I>two persons</I>.)
Vyšší stupeň gramatikalizace kategorie počitatelnosti v angličtině než v češtině vyplývá především z dalšího rozdílu v chování počitatelných a nepočitatelných substantiv, jímž je neurčitá determinace, která v češtině nemá gramatické prostředky. Neurčitá determinace vyjádřená u počitatelných substantiv neurčitým členem, a to jak generická, tak singulativní, má u nepočitatelných substantiv nulový člen, srov. počitatelná substantiva se členem neurčitým ve větě <I>A cat is a domestic animal</I> (kočka je domácí zvíře) s nepočitatelnými substantivy s nulovým členem ve větě <I>Salt is soluble in water</I> (sůl je ve vodě rozpustná), viz 3.32.
Centrální oblast počitatelnosti a nepočitatelnosti lze souhrnně vymezit takto:
<table>počitatelná substantiva nepočitatelná substantiva
číslo singulár plurál singulár plurál
<I>picture</I> / <I>pictures furniture</I> 0
obraz obrazy nábytek
<I>mistake</I> / <I>mistakes violence</I> 0
chyba chyby násilí
kvantifikátory
určité číslovky <I>two pictures</I> 0 0
dva obrazy
several <I>several mistakes</I> 0 0
několik chyb
mnoho/málo <I>many pictures much violence
a large number of pictures a great deal of violence</I>
mnoho obrazů mnoho (velké) násilí
<I>(a) few mistakes little furniture</I>
málo (několik) chyb málo nábytku
all, every, each <I>every picture all furniture</I>
každý obraz všechen nábytek
<I>each mistake all (any) violence</I>
každá chyba všechno/každé násilí
<I>all pictures</I>/<I>mistakes</I>
všechny obrazy/chyby
neurčitá determinace
generická <I>A mistake is no crime. Violence does not solve problems.</I>
Chyba není zločin. Násilí problémy neřeší.
singulativní <I>I made a mistake. That would do violence to his principles.</I>
Udělal jsem chybu. To by porušilo jeho zásady.</table>
Kategorie počitatelnosti se u různých substantiv uplatňuje v různé míře. Zhruba lze rozlišit tři základní skupiny: substantiva, která jsou zásadně počitatelná, substantiva, která jsou vždy nepočitatelná, a substantiva, která jsou v některých významech počitatelná a v jiných nepočitatelná.'$
'3.21','Četná substantiva označující osoby, živočichy, předměty, jednotky různého druhu a jiné diskrétní pojmy, např. <I>person</I> osoba, <I>son</I> syn, <I>friend</I> přítel, <I>bird</I> pták, <I>snake</I> plaz[JP5], <I>ticket</I> lístek, <I>tool</I> nástroj, <I>tree</I> strom, <I>ship</I> loď, <I>river</I> řeka, <I>process</I> proces, <I>assumption</I> předpoklad, <I>source</I> pramen, zdroj, <I>requirement</I> požadavek a mnoho dalších, jsou v zásadě jen počitatelná, tj. tvoří plurál, mohou se spojovat bez gramatických omezení s kterýmkoliv kvantifikátorem (kromě výrazů specifických pro nepočitatelná substantiva) a při neurčité determinaci jsou provázena neurčitým členem, srov. <I>they have two sons</I> mají dva syny, <I>several miles</I> několik mil, <I>a gradual</I> <I>process</I> pozvolný proces.
Přes svou zásadně počitatelnou povahu se i substantiva této skupiny mohou vyskytnout v jednotném čísle bez členu. Bezčlennost u singuláru substantiv této skupiny bývá omezena na určité syntaktické pozice a více či méně ustálená frazeologická spojení. Nepřítomnost členu může být nadto způsobena tím, že sémantika členu (jak neurčitého, tak určitého) se do příslušného kontextu nehodí, např. <I>It was morning</I> (Bylo ráno) na rozdíl od pravidelné konstrukce <I>It was a sunny morning.</I> Bylo slunné ráno. V případě jako <I>He was friend to us</I> (Byl nám přítelem) substantivum nabývá adjektivní povahy (člen by opět přidával nežádoucí významové odstíny), srov. <I>He was friendly</I>. Podobně <I>He is more artist than scientist.</I> Je více umělec než vědec.
Jiná syntaktická pozice, v níž bývá substantivum v singuláru bez členu, je genitivní přívlastek s <I>of,</I> např. <I>the type of sentence</I> typ věty, <I>the role of subject</I> úloha podmětu, <I>this kind of tree</I> tento druh stromu, <I>that sort of woman</I> ten typ žen. <I>The yard is full of smashed car.</I> Dvůr je plný havarovaných vozů. Uvedené případy nejsou pro nepočitatelnost příslušného substantiva průkazné, neboť existující alternativní konstrukce svědčí o počitatelnosti, srov. <I>a tree of this kind</I>, <I>trees of this kind</I>, ale nikoliv *<I>tree of this kind</I>; *<I>a yard full of smashed cars</I>; popř. o adjektivní povaze genitivního určení, srov. <I>sentence type</I> větný typ. Neurčitý člen nadto není v těchto vazbách vyloučen: <I>this kind of a tree.</I>
Singulár bez členu se dále často vyskytuje v ustálených frazeologických spojeních, např. <I>in person</I> osobně, <I>piece by piece</I> kus po kuse, <I>step by step</I> krok za krokem, <I>(go) by train</I> (jet) vlakem (viz 3.32.6).
K nepočitatelnému užití počitatelných substantiv této skupiny lze nejspíše řadit případy výskytu singulárových tvarů s <I>all</I> a <I>enough</I>, např. <I>She is all woman.</I> Je to žena každým coulem (stoprocentní žena, skrz naskrz žena). <I>This may look like an old jalopy to you but it’s all car.</I> Možná, že ti to připadá jako stará rachotina, ale je to stoprocentní auto. <I>There’s not enough table for everyone to sit at.</I> U stolu není pro všechny dost místa. <I>I hope I am man enough not to be afraid of a woman.</I> Snad jsem natolik muž (chlap), abych se nebál ženy. Pro nepočitatelné pojetí substantiv v těchto případech svědčí okolnost, že <I>all</I> a <I>enough</I> se normálně konstruují s nepočitatelnými substantivy a u počitatelných substantiv s plurálem. Vzhledem k normálnímu, počitatelnému užití těchto substantiv (srov. <I>He was knocked down by a car.</I> Srazilo ho auto. <I>We need a larger table.</I> Potřebujeme větší stůl) jsou však tyto případy okrajové.'$
'3.22','Velké množství substantiv se užívá počitatelně i nepočitatelně, přičemž změna v počitatelnosti je často systémové povahy. Stejně jako u konverze nejde o jednosměrný proces, neboť někdy je základní užití počitatelné, jindy nepočitatelné a leckdy nelze určit, které užití je základní.'$
'3.22.1','Nepočitatelné substantivum označuje látku, počitatelné substantivum jednotlivinu z této látky, např. <I>cake</I> koláč – <I>a cake</I>/<I>cakes</I> koláč/koláče (<I>a slice of cake</I> kousek koláče – <I>fancy cakes</I> vábně vyhlížející koláčky), <I>chocolate</I> čokoláda – <I>a chocolate/chocolates</I> čokoládové bonbony, <I>stone</I> kámen, kamení – <I>a stone</I>/<I>stones</I> kámen/kameny (<I>a wall made of stone</I> zeď z kamene – <I>throw stones</I> házet kamení, <I>precious stones</I> drahé kameny), <I>brick</I> cihla, cihly (cihloví) – <I>a brick</I>/<I>bricks</I> cihla, cihly (<I>a pile of brick(s)</I> hromada cihel, <I>make bricks</I> dělat cihly, <I>you’re a brick</I> jsi moc hodný), <I>coal</I> uhlí – <I>a coal</I>/<I>coals</I> uhel/uhly (<I>a supply of coal for winter</I> zásoba uhlí na zimu – <I>a hole in the carpet made by a hot coal</I> díra v koberci propálená žhavým uhlem), <I>copper</I> měď – <I>a copper</I>/<I>coppers</I> měďák (měděná mince), kotel, <I>rock</I> skála – <I>a rock</I>/<I>rocks</I> balvany (<I>a house built upon rock</I> dům postavený na skále – <I>a road blocked by fallen rocks</I> silnice zatarasená spadlými balvany), <I>straw</I> sláma – <I>a straw</I>/<I>straws</I> stéblo slámy, slámka (<I>mats made of straw</I> rohože ze slámy – <I>suck lemonade through a straw</I> pít citronovku slámkou, <I>catch at a straw</I>, <I>clutch at straws</I> chytat se stébla). Podobně <I>oak</I>, <I>beech</I>, <I>birch</I> aj. označují nejen jednotlivé stromy (dub, buk, bříza), ale i dřevo a porost: <I>oak</I> dub (poč.), dubové dřevo, dubový háj, dubina (nepoč.) atd.
Lze sem řadit též <I>hair</I> vlasy – <I>a hair</I>/<I>hairs</I> vlas, chlup. Patřilo sem i <I>wood</I> dřevo se zaniklým významem „strom“; v současném jazyce je jen <I>a wood</I>/<I>woods</I> les.
V uvedených případech často nelze rozhodnout, který člen je základní a který odvozený. V případech významového zúžení typu <I>fish</I> ryba (živočich) <I>– fish</I> ryba (pokrm) je zřejmě základní užití počitatelné a nepočitatelné užití je od něho odvozeno. Podobně <I>a lamb</I>/<I>lambs</I> jehně <I>– lamb</I> jehněčí, <I>a chicken</I>/<I>chickens</I> kuře (pták) <I>– chicken</I> (jídlo), <I>duck</I> kachna a další názvy pokrmů z drůbeže, ryb a zvěřiny.'$
'3.22.2','U abstrakt nepočitatelné substantivum označuje činnost, vlastnost, stav apod. jako takové, kdežto počitatelné substantivum jejich jednotlivý projev, např. <I>life</I> život (<I>a man full of life</I> muž plný života – <I>many needlessly lost lives</I> mnoho zbytečně ztracených životů), <I>death</I> smrt, úmrtí (<I>a fate worse than death</I> osud horší než smrt – <I>There have been several deaths from drowning here this summer.</I> Letos zde bylo několik úmrtí utonutím), <I>fact</I> fakt, skutečnost (<I>These facts show that...</I> Tato fakta ukazují, že... – <I>The story is founded on fact</I> Příběh se zakládá na skutečnosti), <I>virtue</I> ctnost (<I>virtue is its own reward</I> ctnost je svou vlastní odměnou – <I>patience is a virtue</I> trpělivost je ctnost), <I>thought</I> myšlení, myšlenka (<I>scientific thought</I> vědecké myšlení, <I>act without thought</I> jednat bezmyšlenkovitě – <I>she kept her thoughts to herself</I> nechala si své myšlenky pro sebe), <I>language</I> jazyk (<I>language is a means of communication</I> jazyk je prostředek dorozumění – <I>learn a foreign language</I>/<I>foreign languages</I> učit se cizí jazyk(y), <I>noise</I> hluk (<I>don’t make so much noise</I>/<I>such a loud noise</I> nedělej tolik hluku/takový hluk – <I>what are those strange noises?</I> co jsou ty divné zvuky?), <I>pleasure</I> radost, potěšení (<I>I’ll do it with pleasure</I> udělám to s radostí, <I>it’s a pleasure to teach her</I> je potěšením ji učit), <I>silence</I> ticho (<I>we listened in silence</I> poslouchali jsme mlčky – <I>there was a sudden silence</I> náhle nastalo ticho), <I>success</I> úspěch (<I>he had great</I>/<I>much success in life</I> měl v životě velký úspěch/mnoho úspěchů – <I>He had an easy and instantaneous success.</I> (Moore 33) Měl snadný a okamžitý úspěch), <I>pain</I> (<I>I didn’t feel much pain</I> necítil jsem velkou bolest – <I>a pain in the knee</I> bolest v koleně), <I>detail</I> (<I>don’t omit a single detail</I> nevynechte ani jedinou podrobnost – <I>he explained the whole procedure in great detail</I> vysvětlil celý postup velmi podrobně), <I>hope</I> (<I>there’s not much hope</I> není moc naděje/velká naděje – <I>don’t raise his hopes</I> nevzbuzuj v něm naděje), <I>difference</I> (<I>I can’t see much difference</I> nevidím velký rozdíl – <I>there are some differences</I> jsou nějaké rozdíly) aj. Substantiv tohoto druhu je velké množství.
Od češtiny se výrazně liší <I>experience</I> zkušenost, zážitek, které je v angličtině počitatelné jen ve významu „zážitek“, kdežto v češtině je počitatelná i zkušenost, srov. <I>She has too little experience.</I> Má příliš málo zkušeností/malé zkušenosti. <I>– It was a grand experience.</I> Byl to velkolepý zážitek.
Analogický sémantický vztah je i u substantiv s konkrétnějším významem, např. <I>business</I> obchod, podnik (<I>we do not do much business with them</I> příliš s nimi neobchodujeme <I>– he manages three different businesses</I> vede tři různé obchody [podniky]), <I>fire</I> oheň, požár (<I>insurance against fire</I> pojištění proti ohni – <I>forest fires</I> lesní požáry, <I>make a fire</I> zatopit).'$
'3.22.3','Nepočitatelné substantivum označuje látku, počitatelné druh, např. <I>wine</I> víno (<I>I prefer red wine</I> mám raději červené víno <I>– they have a large assortment of local wines</I> mají velký výběr místních vín), podobně <I>beer</I> pivo, <I>coffee</I> káva, <I>tea</I> čaj, <I>oil</I> olej, <I>tobacco</I> tabák, <I>food</I> potrava (<I>foods</I> různé druhy potravin) apod. Tento typ je zejména hojný v odborném jazyce, např. <I>wheat</I> pšenice – <I>a wheat</I>/<I>wheat</I> druhy pšenice (<I>several wheats have been developed for high altitudes</I> pro vysoké polohy bylo vypěstováno několik druhů pšenic), <I>grass</I> tráva – <I>a grass</I>/<I>grasses</I> travina, <I>salt</I> sůl – <I>salts</I> soli, <I>sugars</I> cukry, <I>gases</I> plyny, <I>liquids</I> tekutiny (<I>water is a liquid</I> voda je tekutina – <I>there is too much liquid in it</I> je v tom příliš tekutiny) aj.
Látky, které se podávají jako porcované pokrmy, mají též počitatelný význam „porce příslušné látky“, např. <I>two coffees</I> dvě kávy, <I>an ice</I> jedna porce zmrzliny.'$
'3.22.4','Nepočitatelné substantivum označuje vlastnost, počitatelné substantivum osobu vyznačující se touto vlastností, např. <I>beauty</I> krása – <I>a beauty</I> krasavice, krásný exemplář, <I>love</I> láska (cit) (<I>love always forgives</I> láska vždycky odpouští), láska (osoba) (<I>she was an old love of his</I> byla to jeho stará láska), <I>wit</I> (dů)vtip, duchaplnost (<I>his writings sparkle with wit</I> jeho spisy jiskří vtipem) – duchaplná osoba (<I>he was a notable wit), gossip</I> klepy (<I>she is fond of gossip</I> ráda klepe) – klepna (<I>she is an old gossip</I> je to stará klepna), <I>genius</I> geniální schopnosti (<I>a man of genius</I> geniální člověk) – genius (<I>he is a genius</I> je to genius), <I>counsel</I> rada, právní zástupce, <I>fury</I> zuřivost, fúrie (též výbuch zlosti), <I>help</I> pomoc, pomocník, též věc, která pomáhá (<I>the loan wasn’t [of] much help</I> ta půjčka moc nepomohla – <I>you were</I>/<I>your support was a great help</I> velmi jste (nám) pomohl/vaše podpora (nám) velmi pomohla), <I>acquaintance</I> známost, obeznámenost s čím – <I>an acquaintance</I>/<I>acquaintances</I> známý/známí aj.
Podobný vztah, ale opačný směr od počitatelnost k nepočitatelnosti je u <I>witness</I> svědek (<I>an eye-witness</I> očitý svědek) – svědectví (<I>give witness svědčit</I>).'$
'3.22.5','U četných substantiv se počitatelné a nepočitatelné významy ve větší či menší míře sémanticky diferencovaly, např. <I>fruit</I> (nepoč.) ovoce, (poč.) plod (<I>fruits of long study</I> plody dlouhého studia), <I>glass</I> (nepoč.) sklo, (poč.) sklenice, <I>work</I> (nepoč.) práce, (poč.) (umělecké) dílo, <I>paper</I> (nepoč.) papír, (poč.) noviny, článek, referát, <I>iron</I> (nepoč.) železo, (poč.) žehlička (<I>irons</I> též pouta), <I>toast</I> (nepoč.) topinka (<I>two slices of toast</I> dvě topinky), (poč.) přípitek (<I>drink a toast</I> vypít přípitek), <I>matter</I> (nepoč.) hmota, (poč.) záležitost, <I>demand</I> (poč.) požadavek, nárok (<I>excessive demands</I> přílišné nároky, požadavky), (nepoč.) poptávka (<I>there’s little demand for these goods</I> po tomto zboží je malá poptávka), <I>rule</I> (poč.) pravidlo (<I>it is against the rules</I> je to proti pravidlům), (nepoč.) (nad)vláda (<I>under British rule</I> pod britskou vládou), <I>power</I> (nepoč.) moc, síla, energie (<I>water power</I> vodní energie), (poč.) pravomoc, mocnost (<I>exceed one’s powers</I> překročit svou pravomoc, <I>the Great Powers</I> velmoci), <I>lace</I> (nepoč.) krajka, (poč.) tkanička (u boty), <I>comfort</I> (nepoč.) útěcha (<I>a few words of comfort</I> několik slov útěchy), pohodlí (nepoč. i poč., srov. <I>live in comfort</I> žít v pohodlí, <I>the hotel has all modern comforts</I>/<I>every modern comfort</I> hotel má veškeré moderní pohodlí), <I>interest</I> zájem (nepoč. i poč., srov. <I>a matter of great</I>/<I>much interest</I> velmi zajímavá záležitost – <I>she has many interests</I> má mnoho zájmů), úrok (jen nepoč., srov. <I>the rate of interest</I> úroková míra, <I>6 percent interest</I> šestiprocentní úrok), <I>nature</I> (nepoč.) příroda (<I>a return to nature</I> návrat k přírodě), (poč.) povaha (<I>dogs and cats have quite different natures</I> psi a kočky mají zcela jiné povahy), <I>word</I> (poč.) slovo (<I>he didn’t say a word</I> neřekl ani slovo), (nepoč.) zpráva (<I>send</I>/<I>leave word</I> poslat/nechat zprávu) a mnoho dalších.'$
'3.23','Četná substantiva jsou pouze nepočitatelná, např. <I>accuracy</I> přesnost, <I>anger</I> zlost, <I>behaviour</I> chování, <I>conduct</I> chování, vedení, provádění, <I>bread</I> chléb, <I>chess</I> šachy, <I>consent</I> souhlas, <I>courage</I> odvaha, <I>despair</I> zoufalství, <I>dust</I> prach, <I>equipment</I> zařízení, vybavení, <I>fun</I> legrace, <I>happiness</I> štěstí, <I>honesty</I> poctivost, <I>impudence</I> nestoudnost, <I>luck</I> štěstí (<I>have bad</I>/<I>hard luck</I> mít smůlu), <I>meat</I> maso, <I>music</I> hudba, <I>patience</I> trpělivost, <I>quiet</I> klid, ticho, <I>rubbish</I> smetí, <I>traffic</I> doprava, <I>violence</I> násilí aj.
K výlučně nepočitatelným substantivům patří substantivizovaná adjektiva typu <I>the beautiful</I> krásno, <I>the unknown</I> neznámo (viz 2.22.22).
U této skupiny substantiv jsou mezi češtinou a angličtinou četné rozdíly. Následující substantiva, která jsou v angličtině vždy jen nepočitatelná, jsou v češtině počitatelná. Srovnej <I>information</I> informace (<I>little information</I> málo informací, <I>the information has been processed</I> informace byly zpracovány), <I>evidence</I> důkaz, svědectví (<I>there is little evidence for this assumption</I> pro tento předpoklad je málo důkazů), <I>homework</I> domácí úkol(y), <I>knowledge</I> znalosti(i), vědomost(i) (<I>I have little knowledge in that field</I> mám v tom oboru málo vědomostí), <I>lightning</I> blesk (<I>the tree was struck by lightning</I> strom byl zasažen bleskem), <I>luggage</I> zavazadlo, zavazadla (<I>I didn’t take much luggage</I> nevzal jsem si moc zavazadel), <I>money</I> peníze (<I>all money has been spent</I> všechny peníze byly utraceny), <I>news</I> zpráva, zprávy (<I>what’s the news?</I> co je nového?), <I>nonsense</I> nesmysl(y) (<I>don’t talk such nonsense</I> nemluv takové nesmysly), <I>progress</I> pokrok(y) (<I>make progress</I> dělat pokroky), <I>soot</I> saze (<I>you have</I> [<I>a piece of</I>] <I>soot on your nose</I> máš na nose sazi).
Naopak nepočitatelné pojetí v češtině a počitatelné v angličtině je u listí <I>leaves,</I> jehličí <I>needles,</I> křoví <I>bushes</I>, <I>shrubs</I>, koření <I>spice(s)</I>; máte rád zeleninu, mrkev, hrách, čočku, cibuli, angrešt, rybíz? <I>do you like vegetables, carrots, peas, lentils, onions, gooseberries, currants?</I> (Shoda je u lesních plodů: <I>strawberries</I> jahody, <I>raspberries</I> maliny, <I>blackberries</I> ostružiny, <I>cranberries</I> brusinky, <I>whortleberries</I> (amer. <I>bilberries</I>) borůvky.)
Podobně jako primárně počitatelná substantiva se mohou v některých případech vyskytnout v singuláru bez členu (viz 3.21), i nepočitatelná substantiva se někdy vyskytují s členem neurčitým. Tuto schopnost, která opět svědčí o stupňovitém rozdílu mezi počitatelností a nepočitatelností, však mají jen některá nepočitatelná substantiva, a to především jsou-li modifikována, srov. <I>we got up in darkness</I> vstávali jsme za tmy – <I>an oppressive darkness hung all round us</I> zahalovala nás tíživá temnota; <I>he was chosen by general consent</I> byl vybrán s všeobecným souhlasem – <I>an unwilling consent is worse than none</I> nedobrovolný souhlas je horší než nesouhlas; <I>he has a slight acquaintance with the history of the case</I> je trochu seznámen s historií toho případu; <I>she has a good</I>/<I>only a reading knowledge of French</I> má dobrou/jen čtecí znalost francouzštiny (i bez modifikace <I>a</I> [<I>certain</I>] <I>knowledge of French</I> jistá znalost francouzštiny), <I>we had a good gossip with a neighbour over the fence</I> pěkně jsme si se sousedkou poklepaly přes plot; <I>it</I>’<I>s an admiration that borders on worship</I> je to obdiv, který hraničí se zbožněním, <I>there</I>’<I>s a great demand for these goods</I> po tomto zboží je velká poptávka, ale <I>these goods are in great demand</I> apod. Jiná nepočitatelná substantiva však tuto schopnost nemají, srov. <I>you gave me good advice</I> dal jsi mi dobrou radu, <I>we had great fun</I> měli jsme velkou legraci, <I>hard luck</I> smůla, <I>great happiness</I> velké štěstí, <I>great patience</I> velká trpělivost, <I>lean meat</I> libové maso aj.
Někdy je užití členu spojeno s jiným významovým odstínem, srov. <I>love of one</I>’<I>s country</I> láska k vlasti <I>– a love of adventure</I> láska (sklon) k dobrodružství; <I>they showed little understanding</I> projevili málo/malé porozumění <I>– to reach an understanding</I> dojít k dohodě, dohodnout se; <I>she did it out of pity</I> udělala to ze soucitu <I>– what a pity!</I> taková škoda!
K nepočitatelným substantivům se dále řadí většina plurálií tantum (viz 3.13.2).'$
'3.24','U nepočitatelných substantiv, která nemají počitatelné užití (popř. u nepočitatelných významů), se přechod k počitatelnosti uskutečňuje pomocí lexikálních prostředků (singulativ): <I>an ACT of friendliness</I>, <I>kindness</I>, <I>mercy</I>, <I>malice</I> projev přátelství, laskavosti, milosrdenství, zlomyslnosti, <I>an ARTICLE of faith, news, clothing, furniture</I> článek víry, zpráva (novinka), kus oděvu, kus nábytku, <I>two BARS of chocolate</I> dvě (tabulky) čokolády, <I>a BIT of advice</I>, <I>information</I>, <I>irony</I>, <I>knowledge</I>, <I>nonsense</I> rada, informace, ironie, znalost (<I>it’s a useful bit of knowledge</I> to je užitečná znalost), nesmysl, <I>two CAKES of soap</I> dvě mýdla, <I>a FIT of anger</I>, <I>coughing</I>, <I>energy</I>, <I>enthusiasm</I> záchvat hněvu, kašle, energie, nadšení, <I>several FLASHES of lightning</I> několik blesků, <I>an ITEM of news</I>, <I>information</I>, <I>interest</I>, <I>evidence</I> novinka, (jedna) informace, zajímavost, důkaz, <I>a LOAF of bread</I>, <I>cheese</I> bochník chleba, sýru, <I>a LUMP of sugar</I> kostka cukru, <I>a PIECE of furniture</I>, <I>luggage</I>, <I>cake</I>, <I>work</I>, <I>chalk</I>, <I>wood</I>, <I>advice</I> kus nábytku, zavazadlo, kus koláče, práce, křídy, dřeva, rada, <I>a POINT of interest</I>, <I>originality</I> zajímavost, originálnost, <I>a SHEET of iron</I>, <I>metal</I>, <I>paper</I> plát železa, plech, arch papíru, <I>not a SHRED of evidence</I> ani jediný důkaz, <I>a SLICE of bread</I>, <I>cake</I>, <I>cheese</I> krajíc chleba, koláče, plátek sýra, <I>a STROKE of good</I>/<I>bad luck</I>, <I>misfortune</I>, <I>good business</I>, <I>genius</I>, <I>success</I> štěstí, smůla, neštěstí, dobrý obchod, geniální čin, úspěch, <I>a WORD of advice</I>, <I>counsel</I> rada aj.
Lexikální prostředky zde pouze suplují schopnost počitatelného užití, proto je jejich lexikální význam více či méně oslaben. Pokud je český protějšek anglického nepočitatelného substantiva počitatelný, není anglický lexikální prostředek singularizace v češtině explicitně vyjádřen, srov. <I>I have an interesting item of news.</I> Mám zajímavou zprávu (novinku). <I>How many pieces of luggage have you got?</I> Kolik máte zavazadel?
Vedle těchto lexikálních prostředků přechodu k počitatelnosti mají některá nepočitatelná substantiva počitatelná synonyma, např. <I>work</I> (nepoč.) – <I>a job</I>/<I>jobs</I> (poč.) práce, <I>housework</I> (nepoč.) – <I>a chore</I>/<I>chores</I> (poč.) domácí práce, práce v domácnosti, <I>imagination</I> (nepoč.) představivost – <I>a fancy</I> (poč.) představa. Nepočitatelná substantiva na <I>-ing</I> mívají počitatelný protějšek v konvertovaném substantivu, např. <I>smoking</I> (nepoč.) kouření – <I>we had a smoke</I> (poč.) zakouřili jsme si, <I>breathing</I> dýchání (nepoč.) – <I>take a deep breath</I> (poč.) zhluboka se nadýchnout.
Plurália tantum označující předměty skládající se ze dvou částí tvoří singulativa pomocí <I>a pair of</I> (viz 3.13.2).
Jména nemocí, stavů mysli, nálad apod. mají <I>case</I> nebo <I>fit</I>, např. <I>a case of measles</I>, <I>mumps</I> případ spalniček, příušnic, <I>a fit of the blues</I>, <I>the sulks</I> záchvat trudnomyslnosti, mrzoutství (trucování).
Plurália tantum typu <I>the sick</I> nemocní, <I>the brave</I> stateční (viz. 2.22.22) tvoří singulativa pomocí <I>man</I>/<I>men</I>, <I>people</I>: <I>the sick</I> nemocní – <I>a sick man</I> nemocný, <I>the poor</I> chudí – <I>many poor people starve</I> mnoho chudých hladoví.
Podobně jména národnostní typu <I>the English</I> Angličané, <I>the French</I> Francouzi, <I>the Irish</I> Irové apod. tvoří singulativa pomocí <I>man</I>/<I>men</I>, <I>people</I>, např. <I>an Englishman</I> Angličan, <I>several Dutchmen</I> několik Holanďanů.
Substantiva, která se mohou vyskytovat s číselnými výrazy označujícími větší nebo přibližné množství, např. <I>many police</I> (mnoho policistů), <I>about fifty cattle died in the cyclone</I> (při cyklonu zahynulo na padesát kusů dobytka), tvoří úplné singulativum pomocí singularizujícího lexikálního prostředku: <I>two policemen</I>, <I>three clergymen</I>, <I>five head of cattle</I> apod.
Plurália tantum označujícími látky se přes plurálový tvar spojují s <I>much</I>/<I>little</I>, např. <I>much suds</I> mnoho mydlin, <I>little spirits</I> málo alkoholu, <I>that’s too much vegetables</I> to je moc zeleniny (příliš velká porce) apod.'$
'3.3 Kategorie určenosti','Gramatická kategorie určenosti dodává obecnému substantivu (apelativu) informace o povaze jeho denotátu, tj. zda jde o obecný pojem nebo o jednotlivinu, a v případě jednotliviny zda je referent v situaci promluvy jednoznačně určen či nikoliv. Odráží tak rozdíly v mimojazykové skutečnosti a představuje tedy stejně jako kategorie čísla a počitatelnosti kategorii sémanticko-gramatickou. Vyjadřuje se členy (určitým, neurčitým a nulovým) a některými zájmeny (ukazovacími, přivlastňovacími, neurčitými).
<note id="3.3/P16">
Mezi členem určitým a demonstrativem je genetická příbuznost, neboť určitý člen se vyvinul z demonstrativa (OE <I>se</I>, <I>sēo</I> , <I>þæt</I>). Některé funkce jsou dosud oběma determinátorům společné (viz 3.32.21.22). Původní demonstrativní význam určitého členu se uchoval v některých ustálených spojeních jako <I>for the moment</I> pro tuto chvíli, prozatím, <I>for the time being</I> prozatím, <I>nothing of the kind (sort)</I> nic toho druhu (nic takového) aj. Neurčitý člen se vyvinul z číslovky jeden (OE <I>ān</I>). Numerický význam se uchoval v některých vazbách, srov. <I>once a week</I> jednou týdně, <I>one at a time</I> po jednom, <I>at a blow</I> jednou ranou, <I>at a draught</I> jedním douškem, tahem, <I>in a word</I> jedním slovem, <I>we were of a mind</I>, <I>of an age</I> byli jsme jedné mysli, stejného věku, <I>she didn’t shed a tear</I> neuronila ani slzu, <I>don’t say a word about it</I> neříkej o tom ani slovo, v příslovích <I>Birds of a feather flock together.</I> Vrána k vráně sedá. <I>A stitch in time saves nine.</I> Jeden steh včas předejde devíti stehům. <I>A bird in hand is worth two in the bush.</I> Lepší vrabec v hrsti než holub na střeše. <I>Rome wasn’t built in a day.</I> Řím nebyl postaven za den aj.
</note>'$
'3.31','Anglický člen určitý má tvar <I>the</I>, který je stejný pro obě čísla. Má však dvě výslovnostní varianty: [ðə] před vyslovovanou souhláskou, např. <I>the noun</I> [ðə ˈnaʊn] substantivum, <I>the usage</I> [ðə ˈjuːzɪdʒ] úzus, užívání, <I>the one-sidedness (of the argument)</I> [ðə ˈwʌnsaɪdɪdnɪs] jednostrannost (argumentu); [ði] před vyslovovanou samohláskou, např. <I>the aim</I> [ði ˈeɪm] cíl, <I>the obstacles</I> [ði ˈɒbstəkəlz] překážky, <I>the heir</I> [ði ˈeə] dědic. Vedle toho existuje důrazná výslovnost [ðiː], stejná před vokalickým i před konsonantickým začátkem, která se vyskytuje pouze v pomalém tempu (např. při diktování) a v honorifikační funkci (viz 3.32.24, pozn. 5).
Člen neurčitý má pouze tvar singuláru <I>a(n)</I>. V množném čísle mu odpovídá buď člen nulový nebo nepřízvučné some [səm], [sm]. Podobně jako člen určitý má dvě varianty, které se však liší i v písmě. Tvar <I>a</I> [ə] stojí před následující vyslovovanou souhláskou, např. <I>a proposal</I> [ə prəˈpəʊzl] návrh, <I>a unanimous vote</I> [ə juːˈnænɪməs ˈvəʊt] jednomyslné hlasování, <I>a one-sided argument</I> [ə ˈwʌnsaɪdɪd ˈɑːɡjʊmənt] jednostranný argument. Tvar <I>an</I> [ən] se vyskytuje před vyslovovanou samohláskou, např. <I>an attempt</I> [ən əˈtempt] pokus, <I>an obstacle</I> [ən ˈɒbstəkl] překážka, <I>an hour</I> [ən ˈaʊə]hodina. V pomalém tempu se vyskytují neredukované tvary [eɪ], [æn].
<note id="3.31/P17">
Slova mající po počátečním <I>h</I> přízvučnou samohlásku se kromě několika výjimek, v nichž je toto <I>h</I> němé (<I>hour</I> hodina, <I>honour</I> čest, <I>honest</I> poctivý, čestný, <I>heir</I> dědic aj.) pojí s tvarem <I>a</I>, např. <I>a hedge</I> [ə ˈhedʒ] živý plot, <I>a habit</I> [ə ˈhæbɪt] zvyk, návyk, <I>a hospital</I> [ə ˈhɒspɪtl] nemocnice apod. Tvar členu kolísá, stojí-li počáteční <I>h</I> před nepřízvučnou slabikou, např. <I>a(n) hotel</I> hotel, <I>a(n) historian</I> historik, <I>a(n) hysterical scene</I> hysterická scéna. Tvar <I>an</I> je důsledek slabé výslovnosti neznělého <I>h</I> v nepřízvučné slabice, v níž <I>h</I> snadno zaniká. Je-li <I>h</I> ve výslovnosti zachováno, má člen tvar <I>a</I>.
</note>
Členy se kladou před své řídící substantivum, např. <I>The early bird catches the worm.</I> Ranní ptáče dál doskáče. Má-li substantivum premodifikaci, stojí člen před ní, např. <I>Lead is a poor conductor.</I> Olovo je špatný vodič.
Výjimečně se vyskytuje postpozice členu při intenzifikaci premodifikujícího adjektiva pomocí <I>so</I>, <I>as</I>, <I>too</I> a po <I>however</I>, např. <I>I hesitated to make so damaging a statement.</I> Váhal jsem učinit tak škodlivé (přitěžující ) prohlášení. (Místo <I>so + a(n)</I> + adjektivum se většinou užívá <I>such a(n)</I>: <I>such a damaging statement</I>.) <I>This is as good a hotel as any other.</I> Je to stejně dobrý hotel jako kterýkoliv jiný. <I>It’s too good a chance to be missed.</I> Je to příliš dobrá příležitost, abychom si ji nechali ujít. <I>Travelling on however humble a scale is expensive there.</I> Cestování v jakkoliv skromném měřítku je tam drahé.
Dále je postpozice členu po <I>any</I>/<I>no worse</I> o nic horší, <I>no less</I> o nic menší, např. <I>He is no worse a doctor for being occasionally rude to his patients.</I> Není o nic horším doktorem proto, že je občas nezdvořilý k svým pacientům.
Po <I>rather</I> a <I>quite</I> je postpozice členu fakultativní: <I>a rather unexpected result</I> / <I>rather an unexpected result</I> dost neočekávaný výsledek, <I>quite a long time</I> dost dlouhá doba – <I>a quite elementary error</I> zcela elementární chyba.
Neurčitý člen dále stojí po <I>what</I> ve zvolacích větách (viz 12.14) a po <I>such</I>, např. <I>What a silly lie!</I> To je ale hloupá lež! <I>I never heard of such a thing.</I> Nikdy jsem nic takového neslyšel.
Neurčitý člen se v knižním stylu vyskytuje po <I>many</I> s významem „nejeden“, např. <I>many a time</I> nejednou, <I>many a man</I> nejeden člověk. Určitý člen se postponuje po <I>both</I> oba, <I>all</I> všichni (viz. 4.71.3, 4.71.4), <I>double</I> dvojitý, <I>treble</I> trojitý, <I>half</I> polovina, např. <I>all the time</I> celou (tu) dobu, <I>half the students failed</I> polovina studentů propadla.
<note id="3.31/P18">
V kompozitech s <I>half</I> člen předchází před <I>half</I>, např. <I>a half-brother</I> nevlastní bratr, <I>a half-truth</I> polopravda.
</note>
Syntakticky má člen funkci determinátoru, tj. nesamostatného větného členu v rámci větného členu realizovaného substantivem, v němž zpravidla tvoří první složku, tj. předchází před premodifikací. Od premodifikátoru se dále liší tím, že příslušný větný člen provází obligatorně (může mít ovšem nulovou podobu, viz 3.32) a že je pouze jeden, kdežto modifikátory jsou vždy fakultativní a může jich být několik.'$
'3.32 Člen určitý, neurčitý a nulový vyjadřují tyto základní druhy reference (odkazování):','(a) Odkazování na příslušný denotát jako na obecný pojem. U počitatelných substantiv tento typ odkazování zahrnuje celou třídu příslušných předmětů, u nepočitatelných substantiv veškerou příslušnou entitu (reference generická, obecná).
(b) Odkazování na jednotlivý předmět nebo na nějakou část či projev nějaké entity (reference singulativní), přičemž tento předmět nebo entita může být v situaci promluvy jednoznačně určen (singulativní reference určitá) nebo nikoliv (singulativní reference neurčitá).
Užívání členů jako prostředků vyjadřujících tyto z základní typy reference se však do značné míry liší podle toho, zda jde o odkazování substantivy počitatelnými nebo nepočitatelnými (viz 3.2).
Generická reference se u počitatelných substantiv vyjadřuje členem určitým + singulárem, členem neurčitým + singulárem a členem nulovým + plurálem, kdežto u nepočitatelných substantiv členem nulovým.
Singulativní reference neurčitá se u počitatelných substatniv vyjadřuje členem neurčitým + singulárem, v plurálu členem nulovým nebo pomocí <I>some</I> [səm], [sm] , kdežto u nepočitatelných substantiv členem nulovým nebo <I>some</I> [səm], [sm].
Shoda v prostředcích odkazování je pouze při singulativní referenci určité, kterou jak substantiva počitatelná (v singuláru i plurálu), tak nepočitatelná vyjadřují pomocí určitého členu.
<table>reference počitatelná nepočitatelná
substantiva substantiva
generická <I>the cat music
a cat milk
cats</I>
singulativní určitá <I>the cat the music
the cats the milk</I>
neurčitá <I>a cat music</I>, <I>some music
cats milk</I>, <I>some milk
some cats</I>
</table>
Např. <I>A</I>/<I>The doctor has great responsibility.</I> Lékař má velkou odovědnost. <I>Doctors have great responsiblity.</I> Lékaři mají velkou odpovědnost. (Generická reference, všichni lékaři) <I>Money isn’t everything.</I> Peníze nejsou všechno. (Generická reference, peníze obecně) <I>What did the doctor prescribe?</I> Co lékař předepsal? <I>Here’s the money that I owe you.</I> Tady jsou ty peníze, co jsem ti dlužen. (Singulativní reference určitá, doktor je určen situačně, peníze následujícím kontextem [kataforicky]) <I>You should consult a doctor.</I> Měl by ses poradit s (nějakým) lékařem. <I>I need (some) money.</I> Potřebuji (nějaké) peníze. (Singulativní reference neurčitá).
Singulativní reference určitá se nejčastěji projevuje jako známost nebo ztotožnitelnost referenta příslušného substantiva, kdežto referent substantiva se singulativní determinací neurčitou je uváděn jako něco nového. Tyto významy členů (určitého, neurčitého a nulového) se mohou uplatňovat jako prostředky aktuálního členění (viz 14.33), a to zejména obsahuje-li predikace sloveso objevení se na scéně. Angličtina v tomto případě mívá na začátku rematický podmět, indikovaný neurčitou determinací. V češtině je rematičnost podmětu signalizována koncovým postavením. Např. <I>A thrush whirred out of the thicket.</I> Z houští vyletěl drozd. <I>Strange sounds fell on our ears.</I> K našemu sluchu dolehly podivné zvuky. Srovnej <I>A lighthouse was flashing in the distance.</I> V dálce blikal maják. – <I>The lighthouse was flashing at a distance.</I> Maják blikal v dálce.
Mají-li substantiva ve větě stejný druh determinace a není-li jejich aktuálněčlenská platnost naznačena jinými prostředky (kontextem, syntakticko-sémantickou strukturou, v češtině slovosledem), může jít o realizaci různých aktuálněčlenských struktur. Tak <I>The moon emerged from behind the clouds</I> může podle kontextu odpovídat jak českému <I>Měsíc se vynořil z mraků</I>, tak <I>Z mraků se vynořil měsíc</I>.'$
'3.32.1 Generická reference','Testem generické reference je neutralizace protikladu čísla, tj. zaměnitelnost singuláru a plurálu, srov. <I>The</I>/<I>A child learns from his parents.</I> Dítě se učí od svých rodičů. – <I>Children learn from their parents.</I> Děti se učí od svých rodičů. Zaměnitelnost všech tří forem však není vždy možná.
Nejvíce je v této funkci omezen člen neurčitý, např. <I>The lion is</I> / <I>Lions are numerous in these parts.</I> Lev je v těchto končinách hojný / Lvi jsou v těchto končinách hojní. Avšak nikoliv *<I>A lion is numerous in these parts. The Maori is / Maoris are now practically extinct.</I> Maori dnes už prakticky vymřel(i). Ale nikoliv *<I>Maori is now practically extinct.</I> Predikáty, s nimiž se nevyskytuje generický neurčitý člen, patří k třídám typu <I>abound</I> oplývat, být hojný, <I>be rare</I> být vzácný, <I>increase/decrease (in number)</I> přibývat/ubývat, <I>scatter</I> rozptýlit (se), <I>collect</I> shromáždit (se) aj.
Také v případech jako <I>The book, the play, the film are strong influences in our social life</I> (Kniha, divadlo, film jsou silné vlivy v našem společenském životě) nelze užít členu neurčitého, neboť se významově blíží <I>any</I>. Plurál s nulovým členem je opět možný.
<note id="3.32.1/P19">
V generických větách je nejčastěji atemporální prézent (viz 8.82.21a), avšak mohou se vyskytnout i jiné časy, např. <I>The week-end cottage is becoming (a) commonplace these days.</I> V dnešní době se víkendová chata stává běžnou záležitostí. <I>The week-end cottage has become (a) commonplace in recent years.</I> V posledních letech se víkendová chata stala běžnou záležitostí.
</note>
Nejširší uplatnění má v generické funkci plurál s nulovým členem. Mezi generickým členem určitým a neurčitým je kromě uvedených rozdílů též rozdíl stylistický a významový. <I>A(n)</I> je hovorovější a odkazuje na kteréhokoliv člena příslušné třídy, kdežto <I>the</I> je formálnější a označuje typického zástupce třídy (označení jako pojem).
Generická reference se nejčastěji vyskytuje u různých typů (tříd) lidí (např. <I>Modern psychologists generally favour an experimental approach.</I> (Mackay 9) Moderní psychologové se většinou přiklánějí k experimentálnímu přístupu), druhů živočichů, rostlin, nerostů (např. <I>Minerals rarely occur singly.</I> (Jones 205) Minerály se zřídka vyskytují samostatně), kulturních a technických produktů i jinde, např. <I>Don’t judge by appearances.</I> Nesuďte podle zdání.
Generický plurál se někdy vyskytuje s členem určitým, který platnost reference omezuje na nějakou podtřídu, srov. <I>It is an ideal place for convalescents.</I> Je to ideální místo pro rekonvalescenty (rekonvalescenty vůbec, celou třídu). <I>It is an ideal place for the convalescents.</I> Je to ideální místo pro rekonvalescenty (ty, kteří se doléčují v tom místě). Podobně <I>Airlines charge too much.</I> Aerolinie účtují příliš vysoké ceny (aerolinie obecně). – <I>The airlines charge too much.</I> Aerolinie účtují příliš vysoké ceny (aerolinie jako jeden druh dopravy). Jak ukazuje poslední příklad, někdy je užití členu záležitost subjektivního pojetí mluvčího.
Výjimkou z omezující funkce určitého členu před plurálem jsou substantivizovaná adjektiva typu <I>the poor</I> chudí, <I>the rich</I> bohatí (viz 2.22.2), např. <I>The idle must be made to work.</I> Zahálčivé (nečinné) je nutno přimět k práci. Užití členu je v tomto případě motivováno morfologicky, neboť člen je zde prostředkem substantivizace.
Mimo pravidelné prostředky generické reference stojí označení pro člověka jako biologický druh – <I>man</I> bez členu, např. <I>In history, man has adapted his environment to his nature.</I> (Smith 312) V dějinách člověk přizpůsobil své okolí své povaze. Podobně i s některými omezujícími modifikátory: <I>prehistoric man</I> předhistorický člověk, <I>Stone Age man</I> člověk doby kamenné, <I>civilized man</I> civilizovaný člověk, ale <I>the Neanderthal man</I> člověk neandrtálský. Obdobně se někdy užívá i generické označení pro ženu: <I>Woman is supposed to stay at home.</I> Žena má zůstat doma.Většinou se však <I>woman</I> při generické referenci chová jako ostatní počitatelná substantiva a rovněž tak <I>man</I> ve významu muž, srov. <I>Women do not get equal pay for equal work</I>. Ženy nedostávají stejný plat za stejnou práci. <I>A hysterical woman is bad enough, but a hysterical man is insufferable.</I> Hysterická žena je dost nepříjemná, ale hysterický muž je nesnesitelný.
<note id="3.32.1/P20">
Je třeba lišit <I>man</I> člověk (jako druh) od <I>a man</I> člověk = hovorový výraz pro všeobecného lidského činitele, např. <I>What is a man</I> (<I>a chap</I>, <I>a fellow</I>, <I>a girl</I>) <I>to do in a case like that!</I> Co si má člověk v takovém případě počít! (viz 13.13.4)
</note>
Nepočitatelná substantiva se při generické referenci chovají jako plurál, tj. mají nulový člen, a to jak látková konkréta, tak abstrakta, např. <I>Lead absorbs radiation.</I> Olovo absorbuje záření. <I>Electricity was first used only for lighting.</I> (Jones 211) Elektřiny se nejdříve užívalo jen na svícení. <I>Basic research is not aimed at immediate usefulness.</I> Základní výzkum není zaměřen na okamžitou užitečnost. <I>Blood is thicker than water.</I> Krev je hustší než voda. <I>Modesty is rare these days.</I> Skromnost je dnes vzácná.
Podobně jako u generického plurálu i zde jsou výjimkou nepočitatelná substantiva vzniklá částečnou konverzí z adjektiv, která mají člen: <I>the grotesque</I> groteskno, <I>the rare</I> vzácné apod. (viz 2.22.22). Člen je v tomto případě morfologickým prostředkem substantivizace.'$
'3.32.2 Singulativní reference určitá','Určenost referenta substantiva determinovaného členem určitým vyplývá ze situace nebo z kontextu, popř. z obou.'$
'3.32.21 Situační určenost','Při situační určenosti člen určitý odkazuje na předmět, který je viditelný jak pro mluvčího, tak pro posluchače a který je v dané situaci jednoznačně určen, např. tím, že je jediný svého druhu. Např. <I>Put it on the table.</I> Dej to na stůl. Nejsou-li splněny podmínky určenosti, tj. není-li předmět v situaci promluvy jednoznačně určen (např. je-li více stolů), posluchač reaguje dotazem <I>What</I>/<I>which table?</I> Na jaký/který stůl? Stejně je tomu u nepočitatelných substantiv a v plurálu, např. <I>Will you pass me the sugar, please.</I> Podejte mi, prosím vás, cukr. <I>Pull down the blinds.</I> Stáhni rolety. Srov. též upozornění na dveřích jako: <I>Mind the step.</I> Pozor schod. <I>Close the gate.</I> Zavírejte vrata. <I>Ring the bell.</I> Zvoňte.
Při odkazování na viditelný předmět se užívá též demonstrativa, srov. <I>Pass me that bucket</I>/<I>those buckets</I>/<I>that water.</I> Podej mi to vědro/ta vědra/tu vodu. V tomto případě je na předmět nějakým způsobem ukázáno (např. je indikován jeden z možných předmětů).
Viditelnost předmětu v situaci promluvy však není pro užití určitého členu nezbytná. Např. návštěvník, který si přečte na brance upozornění <I>Beware of the dog!</I> (Pozor, zlý pes) nemusí žádného psa vidět. Člen určitý ho však instruuje, aby referenta označení lokalizoval do bezprostřední situace, tj. do domu, popř. zahrady, na jejíž brance je upozornění vyvěšeno. V této situaci demonstrativa užít nelze.
Určení referenta substantiva determinovaného určitým členem v těchto případech nevyžaduje žádné předchozí znalosti. K jednoznačnému určení referenta stačí sama situace promluvy. Velmi často se však užití určitého členu zakládá na nějakém souboru znalostí (vědomostí, zkušeností), které jsou mluvčímu a posluchači společné, přičemž oblast, kterých se tyto společné vědomosti týkají, může být různě široká.
Tak např. členové téže domácnosti sdílejí vědomost o existenci a umístění jejího zařízení a vybavení, takže referenti ve větách jako <I>Have you looked in the letter-box?</I> (Podíval ses do schránky na dopisy?), <I>Turn on the radio.</I> (Pusť rádio.), <I>Where are the sugar tongs?</I> (Kde jsou kleštičky na cukr?) <I>The milk has turned sour.</I> (Mléko zkyslo.) apod. jsou pro účastníky rozhovoru zcela jednoznační. Podobně pro obyvatele též obce, města apod. jsou jednoznačně určeni referenti označení jako <I>the Townhall</I> radnice, <I>the City Museum</I> městské muzeum, <I>the church</I> kostel, <I>the cemetery</I> hřbitov aj., srov. <I>The lending-library is open till six.</I> Půjčovna knih je otevřena do šesti. <I>What’s on at the cinema this week?</I> Co dávají tenhle týden v biografu?
V situaci téže země jsou jednoznačně určeni referenti označení jako <I>the President</I> prezident, <I>the Prime Minister</I> předseda vlády apod., v britském kontextu <I>the Queen</I> královna, <I>the Navy</I> námořnictvo, <I>the Foreign Secretary</I> ministr zahraničí, <I>the Home Secretary</I> ministr vnitra, v kontextu OSN <I>the Security Council</I> Rada bezpečnosti, <I>the General Assembly</I> valné shromáždění apod.
<note id="3.32.21/P21">
V různých kontextech a v různých dobách může ovšem totéž označení mít různé referenty, tak <I>the capital</I> u nás je Praha, v britském kontextu Londýn apod., nebo <I>the President</I> u nás a ve Spojených státech.
</note>
Podobně jsou na základě obecných znalostí o naší planetě jednoznačně určeni referenti označení jako <I>the sun</I> slunce, <I>the moon</I> měsíc, <I>the stars</I> hvězdy, <I>the planets</I> planety, <I>the sky</I> obloha apod.
V případě určenosti užší či širší situací na základě společných znalostí není náhrada určitého členu demonstrativem možná (není-li ovšem referent označení v situaci promluvy viditelný, takže lze na něho ukázat).
Společná znalost, na níž se zakládá situační užití určitého členu, nemusí být jen důsledek obdobného vzdělání nebo života v témže společenství, nýbrž může být pro mluvčího a posluchače specifická. Zmíní-li se např. mluvčí A mluvčímu B o tom, že někam založil zapalovač, a zeptá-li se později mluvčí B mluvčího A <I>Have you found the cigarette-lighter?</I> (Našel jste ten zapalovač?), určenost referenta vyplývá jen z předcházejícího rozhovoru. Tento typ určenosti již přechází v určenost anaforickou, což se též projevuje v možnosti užití demonstrativa: <I>Have you found that cigarette-lighter?</I> Našel jste ten zapalovač?'$
'3.32.22 Určenost anaforická','O anaforickou určenost se jedná tehdy, determinuje-li určitý člen substantivum, jehož referent byl už uveden v předcházejícím kontextu. Určitý člen zde vyjadřuje totožnost referenta s referentem dříve uvedeného substantiva. Podobnost se situační určeností, která se zakládá na společných vědomostech specificických pro mluvčího a posluchače, spočívá v tom, že specifická informace, z níž určenost referenta vyplývá, je při anaforické určenosti explicitně vyjádřena předcházejícícm kontextem. Např. <I>I discussed an interesting project with Bill last night. I think that the project should be discussed at our meeting.</I> Včera večer jsem mluvil s Billem o zajímavém projektu. Myslím, že by se ten projekt měl prodiskutovat na naší schůzi. Určitý člen v druhé větě indikuje, že je řeč o témže projektu, o kterém byla zmínka v předcházející větě.
Je-li v obou případech užito členu neurčitého, jde o 2 různé projekty (mezi předmětovými substantivy v obou větách není vztah referenční identity), srov. <I>I discussed an interesting project with Jim last night. Afterwards I went to discuss a project with Fred.</I> Včera večer jsem mluvil s Jimem o zajímavém projektu. Potom jsem šel prodiskutovat nějaký projekt s Fredem.
Anaforická určenost zahrnuje též případy, kdy je referent při druhé zmínce označen jiným výrazem (synonymem, obecnějším výrazem., opisem apod.), např. <I>She was wearing a ring with a diamond in it. Everybody admired the precious stone.</I> Měla na ruce prsten s diamanatem. Všichni drahý kámen obdivovali. <I>Sam works at a lathe. He says the machine is like a friend to him.</I> Sam pracuje u soustruhu. Říká, že mu ten stroj připadá jako přítel. <I>A boy and a girl were shouting something and waving their hands, but nobody seemed to notice the couple.</I> Nějaký chlapec a dívka něco volali a mávali rukama, ale zdálo se, že si dvojice nikdo nevšímá.
Anaforická určenost může vyplynout i z příbuzného lexikálního obsahu různých slovních druhů, např. <I>Mary badly scalded her hand. The pain kept her awake all night.</I> Marie si ošklivě opařila ruku. Pro bolest celou noc nespala. (Anafora založená na sémantickém vztahu <I>scald</I> – <I>pain</I>.) <I>We had to travel overnight. The journey was very tiring.</I> Museli jsme cestovat přes noc. Cesta byla velmi únavná. (Vztah <I>travel</I> – <I>journey</I>).'$
'3.32.23 Anaforická určenost asociační','Velmi často se užití určitého členu zakládá na asociační určenosti substantiva vzhledem k jinému substantivu, uvedenému v předcházejícím kontextu, tvoří-li referenti obou substatniv složky nějakého většího celku nebo existuje-li mezi nimi nějaký jiný vztah věcné sounáležitosti. Tak např. úvodní věta jako <I>I have been to a wedding</I> (Byl jsem na svatbě) stačí k určenosti referentů substantiv <I>the bride</I> nevěsta, <I>the bridegroom</I> ženich, <I>the bridesmaids</I> družičky, <I>the cake</I> dort, <I>the music</I> hudba apod. Podobně <I>a concert</I> koncert: <I>the conductor</I> dirigent, <I>the orchestra</I> orchestr, <I>the audience</I> publikum, <I>the soloists</I> sólisté, <I>the programme</I> program atd.; <I>a house</I> dům: <I>the roof</I> střecha, <I>the windows</I> okna, <I>the rooms</I> místnosti, <I>the size</I> velikost, <I>the front door</I> přední dveře, <I>the porch</I> krytý vchod atd., např. <I>A car pulled up in front of our house. The driver got out, but kept the engine running. He looked at the tyres and wiped the windscreen. Then he looked at his watch and blew the horn.</I> Před naším domem zastavilo nějaké auto. Řidič vystoupil, ale nechal běžet motor. Podíval se na pneumatiky a utřel přední sklo. Pak se podíval na hodinky a zatroubil.'$
'3.32.24 Určenost rozvíjejícími členy','Určenost referenta substantiva determinovaného určitým členem často vyplývá z obsahu jeho modifikátoru. S určeností podmíněnou modifikací se setkáváme v těchto případech:
(a) Restriktivní věta vztažná, např. <I>I appreciate the initiative that you have all shown.</I> Oceňuji iniciativu, kterou jste všichni projevili. Vztažná věta vymezuje, o jakou (čí) iniciativu jde. Podobně <I>Paul left with the girl who had come with George.</I> Pavel odešel s dívkou, která přišla s Jiřím. Určitý antecedent se vztažnou věštou zde představuje kondenzaci věty obsahující první zmínku o příslušném referentu s neurčitým členem + následující věty s anaforickým <I>the</I>: <I>Paul left with a girl. The girl had come with George.</I> Pavel odešel s nějakou dívkou. Ta dívka přišla s Jiřím.
Nerestriktivní věta vztažná určenost svého antecedentu neovlivňuje, srov. <I>Paul left with Mary, who had come with George.</I> Pavel odešel s Marií, která přišla s Jiřím.
Přesto, že restriktivní vztažná věta blíže vymezuje referenta svého řídícího substantiva, není jeho determinace omezena na člen určitý. Člen určitý bývá pravidlem, hodí-li se popis vyjádřený substantivem a vztažnou větou v dané situaci pouze na jednoho referenta, tj. je-li referent vztažnou větou identifikován, srov. <I>Who is the girl Paul is talking to?</I> Kdo je ta dívka, s kterou mluví Pavel? Odpovídá-li popisu vyjádřenému substantivem a vztažnou větou v dané situaci více referentů, má řídící substantivum člen neurčitý, např. <I>We took a train that stops at every station</I>. Jeli jsme vlakem, který zastavuje v každé stanici. (Vlaků, které stojí v každé stanici, je v dané situaci více.) Člen určitý by v tomto případě naznačoval, že takový vlak je v dané situaci jen jeden: <I>We took the train that stops at every station.</I> Jeli jsme tím vlakem, který staví v každé stanici. Členu neurčitého se dále užívá vždy tehdy, byl-li by člen určitý interpretován anaforicky, tj. převládá-li aspekt první zmínky, a to bez ohledu na počet možných referentů. Vztažná věta v těchto případech mívá povahu kvalifikace. Např. <I>He mentioned an incident that I had remembered from my childhood.</I> Zmínil se o jedné příhodě, kterou jsme si pamatoval z dětství. <I>She carried a bag that was too large for her.</I> Nesla kabelu, která pro ni byla příliš velká. Postmodifikace v těchto případech nemá vliv na volbu členu, stejně jako adjektivní modifikace typu <I>a red pencil</I> červená tužka. Na kvalifikující věty vztažné lze též pohlížet jako na přechodný typ mezi větami restriktivními a nerestriktivními. Srovnej člen určitý u antecedentu identifikující věty vztažné: <I>Sam greeted me with the warmth that I was accustomed to</I> (Sam mě pozdravil s vřelostí, na kterou jsem byl zvyklý) s neurčitým členem u antecedentu kvalifikující věty vztažné <I>Sam greeted me with a warmth that was surprising.</I> Sam mě pozdravil s vřelostí, která mě překvapila.
Restriktivní postmodifikace podmiňující určenost řídícího substantiva může být vyjádřena též infinitivem, např. <I>The man to deal with this matter is Bill.</I> Ten pravý na vyřízení této záležitosti je Bill; participiem, např. <I>the examples given above</I> příklady uvedené výše; předložkovou vazbou, např. <I>I saw it in the shop at the corner of High Street.</I> Viděl jsme to v tom obchodě na rohu Hlavní ulice aj.
V uvedených případech restriktivní postmodifikace jde o určenost kataforickou.
(b) Postmodifikující předložková vazba s předložkou <I>of</I> určuje referenta řídícího substantiva, existuje-li mezi oběma substantivy asociační vztah a je-li referent řídícího substantiva v příslušném souboru jediný svého druhu (kataforická obdoba anaforické reference asociační), např. <I>the bottom of the sea</I> dno moře, <I>the walls of the old town</I> zdi (hradby) starého města, <I>the roof of the house</I> střecha domu apod. <I>I admired the cleverness of the of his scheme.</I> Obdivoval jsem chytrost jeho plánu. <I>I heard the sound of a whistle.</I> Zaslechl jsem hvizd (zvuk) píšťaly. Srovnej též omezující funkci genitivního přívlastku a z toho vyplývající určenost řídícího substantiva v případech jako <I>the literature of the Middle Ages</I> literatura středověku – <I>medieval literature</I> středověká literatura, <I>the glass of Bohemia</I> – <I>Bohemian glass</I> české sklo, <I>the lakes of Finland</I> jezera Finska – <I>Finnish lakes</I> finská jezera apod.
Může-li se řídící substantivum vztahovat k více než 1 předmětu příslušného druhu, je člen neurčitý, srov. <I>the title-page of the book</I> titulní strana knihy (kniha má jen jednu titulní stranu) – <I>a page of the book (was torn)</I> jedna strana knihy (byla roztržena). Determinuje-li v tomto případě určitý člen plurál, má funkci univerzálního kvantifikátoru (<I>all</I> všichni, viz 3.32.26): <I>The pages of the book were not cut.</I> (= <I>All the pages...</I>) (Všechny) stránky knihy nebyly rozřezány.
(c) Řídící substantivum je zpravidla jednoznačně určeno obsahovou větou přívlastkovou, neboť oba členy mají v tomto případě téhož referenta, kterého řídící člen označuje obecně a obsahová věta specifikuje (určenost kataforická), např<I>. The idea that Hebrew was mankind’s original language was widespread in medieval times.</I> (Christophersen 41) Představa, že hebrejština byla původní jazyk lidstva, byla ve středověku velmi rozšířená. <I>The fact that he has won several tournaments won’t help him to pass his exams.</I> Skutečnost, že vyhrál několik turnajů, mu nepomůže složit zkoušky. <I>I remember the time when there were few cars on the roads.</I> Pamatuji se na dobu, kdy bylo na silnicích málo aut. <I>The problem how to reduce electricity consumption exercises many minds.</I> Problém, jak snížit spotřebu elektřiny, zneklidňuje (zaměstnává) mysl mnoha lidí.
Podobně jako u antecedentu restriktivní věty vztažné může i zde být určenost řídícího substantiva ovlivněna tím, že jde o první zmínku a/nebo že má obsahová věta kvalifikující charakter. Pak má řídící substantivum člen neurčitý, srov. <I>Her father died at a time when she was too young to fully feel his loss.</I> Otec jí zemřel v době, kdy byla ještě příliš mladá, aby plně pocítila jeho ztrátu.
(d) Určenost substantiva může dále vyplývat z těsného přívlastku, např. <I>the number seven (is my lucky number)</I> číslo sedm (je moje šťastné číslo), <I>the letter A</I> písmeno A, <I>the name Elizabeth</I> jméno Alžběta, <I>the poet Burns</I> básník Burns, <I>the river Thames</I> řeka Temže, <I>the novel Vanity Fair</I> román Trh marnosti; podobně u typu s předložkovou formou <I>the month of December</I> měsíc prosincec, <I>the City of London</I> londýnské City, <I>the State of Arizona</I> stát Arizona apod.
Vedle těchto typů přístavku však existují jiné typy, u nichž je řídící substantivum bez členu, např. <I>Queen Elizabeth</I> královna Alžběta, <I>Lake Michigan</I> Michiganské jezero, <I>Mount Everest</I>. <I>Open your books at page three.</I> Otevřete knihy na straně 3 aj. (viz 13.61.1).
(e) Konečně určenost řídícího substantiva může vyplývat z přítomnosti modifikátoru, který svým lexikálním významem vyjadřuje jedinečnost nebo totožnost, např. <I>Can you tell me the right time?</I> Můžete mi říci správný (přesný) čas? <I>This is the very thing.</I> To je to pravé; <I>the only exception</I> jediná výjimka, <I>the present author</I> (v odborném psaném jazyce místo 1. os. sg.), <I>the preceding</I>/<I>following words</I> předcházející/následující slova , <I>the opposite end</I> opačný konec, <I>in the right-hand upper corner</I> v pravém horním rohu, <I>the first person to swim across</I> <I>the Englishh Channel</I> první člověk, který přeplaval kanál La Manche, <I>the shortest way to school</I> nejkratší cesta do školy, <I>we have the same problems</I> máme tytéž problémy aj.
<note id="3.32.24/P22">
<I>Only</I> ve spojení <I>an only child</I> (jedináček) nemá význam výlučnosti, nýbrž zařazení: dítě bez sourozenců.
</note>
<note id="3.32.24/P23">
<I>Last</I> a <I>next</I> se zpravidla řadí k superlativům a číslovkám řadovým, srov. <I>on the next day</I> příštího dne, <I>in the last three years</I> v posledních třech letech. Pouze v časových údajích jako <I>next week</I> (příští týden), <I>last year</I> (loni) apod. determinace schází.
</note>
<note id="3.32.24/P24">
Neurčitý člen u superlativu s <I>most</I> označuje elativ (velmi vysokou míru vlastnosti), srov. <I>a most favourable impression</I> velmi příznivý dojem (viz 6.83).
</note>
<note id="3.32.24/P25">
Ani číslovky řadové, ani superlativ nemusí vždy označovat jedinečnost. Potom má řídící substantivum člen neurčitý, srov. <I>Let me have a third guess.</I> Nechte mě hádat po třetí. <I>There is not, for example, a largest whole number.</I>(Haldane 159) Neexistuje např. největší číslo celé. V případech jako <I>a first night</I> premiéra, <I>a first</I>/<I>second cousin</I> bratranec (sestřenice) z prvního/druhého kolene tvoří řadová číslovka se substantivem kompozitum s poněkud posunutým významem.
</note>
<note id="3.32.24/P26">
Podobný význam jako kladně hodnotící superlativ má samotný určitý člen s plnou výslovností (která se většinou v písmě značí kurzivou), dodávající referentu řídícího substantiva rys optimální kvality (honorifikační funkce): <I>Guinness is the beer.</I> Guinness je to nejlepší (jediné, nejkvalitnější, nejchutněší, to pravé) pivo!
</note>
Deskriptivní, kvalifikující nebo zařazující modifikátory (adjektivní nebo substantivní) druh určenosti řídícího substantiva samy o sobě zpravidla neovlivňují, srov. <I>We reached the top of the hill.</I> Došli jsme na vrchol kopce. – <I>We reached the bare top of the hill.</I> Došli jsme na holý vrchol kopce. <I>He saw a light ahead.</I> Viděl vpředu červené světlo. (Viz též 3.32.32)
Deskriptivní modifikátor však může být rozlišujícím znakem v situaci, v níž je více předmětů téhož druhu, avšak s různými rysy, např. <I>Do you need both these pencils?</I> – <I>No, you can borrow the blue one.</I> Potřebuješ ty tužky obě? – Ne, tu modrou si můžeš vypůjčit.'$
'3.32.25','Někdy se v případech určenosti některých z uvedených typů setkáváme místo členu určitého s bezčlenností. Bývá to zejména u jmen dějových a jiných abstrakt, ale též u počitatelných konkrét, zvláště v plurálu, např. <I>Heads turned and conversation stopped momentarily as I came in.</I> Hlavy se otáčely a hovor na okamžik utichl, když jsem vešel. <I>The coach which had met us rattled and swayed. Seats squeaked, metal jangled, windows clattered, and the driver kept up a loud conversation with our guide.</I> Autokar, který pro nás přijel, se kymácel a rachotil. Sedadla skřípěla, kov řinčel, okna drnčela a řidič se hlasitě bavil s naším průvodcem. <I>Opinions on this point are divided.</I> Názory na tento bod se liší. Podobně <I>on closer examination</I> při bližším zkoumání, <I>treatment of the disease</I> léčení té nemoci, <I>after marriage</I> po svatbě, <I>on arrival</I> po příjezdu, <I>after publication</I> po uveřejnění apod.
Bezčlennost u substantiv označujících děje nebo stavy souvisí s tím, že jde o nominalizované predikace (věty), u nichž se kategorie určenosti neuplatňuje (srov. obdobné vazby gerundiální), viz 3.32.7.'$
'3.32.26','Reference určitého členu je inkluzivní, tzn. že zahrnuje všechny referenty substantiva v příslušném souboru (situaci). Inkluzivnost v singuláru počitatelných substantiv vyjadřuje jedinečnost, neboť zahrnutí všech referentů se v tomto případě rovná zahrnutí referenta jediného, což je však důsledek významu singuláru, nikoliv určitého členu. Nejde ovšem o jedinečnost absolutní, nýbrž o jedinečnost v příslušném souboru (<I>the Prime Minister</I> předseda vlády [v příslušné zemi], <I>the steering-wheel</I> volant [v určitém autě], <I>the city centre</I> střed města [v určitém městě] apod., viz 3.32.21).
U nepočitatelných substantiv inkluzivnost určitého členu implikuje veškeré množství příslušné látky v dané situaci, např. větou <I>I must ask you to remove the sand from my gateway</I> (Musím vás požádat, abyste odstranil písek před mou brankou) mluvčí požaduje odstranění všeho písku. Podobně v plurálu určitý člen zahrnuje všechny referenty substantiva v příslušném souboru, např. věta <I>Shut the windows.</I> (Zavři okna) implikuje zavření všech otevřených oken (v příslušné místnosti, budově). Vyjadřovaný obsah je tedy stejný, jako když se užije univerzálního kvantifikátoru <I>all</I> všichni: <I>Shut all (the) windows.</I> Zavři všechna okna. Užitím univerzálního kvantifikátoru je význam totality vyjádřen explicitně a tedy důrazněji. Užití <I>all</I> + <I>the</I> před plurálem nebo nepočitatelným substantivem je tedy v důsledku jejich referenční příbuznosti většinou redundantní, což se projevuje v tom, že je člen často vypustitelný: <I>Count the cards</I> / <I>Count all of the cards</I> / <I>Count all (the) cards.</I> Spočítej karty/Spočítej všechny karty (viz 4.71.3).
<note id="3.32.23/P27">
Totalitní reference týkající se dvou prvků má v angličtině i v češtině speciální výraz <I>both</I> oba. <I>Bring both dictionaries</I> (Přines oba slovníky) znamená, že v příslušné situaci počet slovníků není větší než dva (viz 4.71.4).
</note>'$
'3.32.3 Singulativní reference neurčitá',''$
'3.32.31','Neurčenost referenta substantiva determinovaného neurčitým členem, nulovým členem nebo pomocí <I>some</I> je nejčastěji důsledek toho, že je o něm první zmínka (že je prvně uveden na scénu, přičemž se neuplatňuje žádný z typů určenosti uvedených v 3.32.2), např. <I>John is growing a beard.</I> Jan si nechává růst plnovous. <I>Will you have ham or sausages?</I> Vezmeš si šunku nebo párky? <I>I think there’s some jam / there are some fruit tins in the pantry.</I> Myslím, že je ve spíži nějaký džem / že jsou ve spíži nějaké kompoty.
Neurčenost dále vyplývá z toho, že je v situaci promluvy více potenciálních referentů, avšak mluvčí neodkazuje na všechny, nýbrž jen na některý (některé) z nich, např. <I>Take an apple</I> (vezmi si jablko) implikuje, že je v situaci promluvy více jablek a adresát je vyzván, aby si vzal jedno, přičemž jeho volba není omezena, může si vzít kterékoliv. (<I>Take the apple</I> by znamenalo, že je jablko v situaci promluvy dostatečně určeno, např. je jen jedno.) Tento význam může mít i determinaci pomocí <I>some</I>, např. <I>Have some ham</I>/<I>some chocolates</I>. Vezmi si šunku/bonbony.
Na rozdíl od určité determinace, jejíž reference je zpravidla jednoznačná, reference neurčité determinace je neutrální, tj. příslušnost referenta substantiva s neurčitou determinací k určitému souboru se může v různých situacích lišit. Tak např. ve větách <I>This is a faulty copy. A page is / Some pages are missing.</I> (Tohle je vadný výtisk. Jedna stránka schází / Některé stránky scházejí.) jde o stránky zmíněného výtisku. Avšak ve větách <I>I went to a wedding on Saturday. I was talking to a bridesmaid / to some bridesmaids about it afterwards.</I> (V sobotu jsem byl na svatbě. Pak jsem o ní mluvil s jednou družičkou / s nějakými družičkami.) může, ale nemusí jít o družičky z téže svatby. Neurčitá determinace je v tomto směru vágní. Naproti tomu ve větách <I>I discussed an interesting book with Fred yesterday. I am going to discuss it with an author / some authors.</I> (Včera jsem diskutoval s Fredem o zajímavé knize. Budu o ní diskutovat s jedním autorem / s nějakými autory.) nemůže jít o autora (autory) zmíněné knihy. (K vyjádření referenční identity by bylo třeba užít členu určitého: <I>I am going to discuss it with the author[s].</I> Budu o ní diskutovat s autorem/autory.)
Při neurčité determinaci může být referent specifický nebo nespecifický. Tak např. ve větě <I>I want to invite an actress, but my wife doesn’t like her.</I> (Chci pozvat jednu herečku, ale moje žena ji nemá ráda.) má mluvčí na mysli určitou osobu. Naproti tomu ve větě <I>I want to invite an actress. Can you suggest one?</I> (Chci pozvat nějakou herečku. Můžete mi nějakou navrhnout?) nemá na mysli určitou osobu. Podobně je tomu u <I>some</I>: <I>I want to invite some actresses, but my wife doesn’t like them.</I> Chci pozvat nějaké herečky, ale moje žena je nemá ráda. (neurčitá singulativní reference specifická). <I>– I want to invite some actresses. Can you suggest any?</I> Chci pozvat nějaké herečky. Můžete mi nějaké navrhnout? (neurčitá singulativní reference nespecifická).
Bez širšího kontextu jsou tedy věty jako <I>My sister would like to meet a Norwegian</I> dvojznačné. Jde-li o specifickou referenci, možné pokračování je např. <I>He comes here on business every now and then.</I> V češtině je v tomto případě obligatorní determinátor <I>jeden</I> nebo <I>jistý</I>: Moje sestra by se ráda seznámila s jedním (jistým) Norem. Občas sem (on) jezdí za obchodem. V případě nespecifické reference je možné pokračování např. <I>She wants to try whether she can make herself understood.</I> V tomto případě je v češtině <I>nějaký</I>, popř. nemusí být determinace vyjádřena: Moje sestra by se ráda seznámila s (nějakým) Norem. Chce zkusit, umí-li se domluvit.
Specifická a nespecifická reference se může lišit v anaforických prostředcích. Předpoklady pro anaforický určitý člen vytváří především reference specifická, např. <I>There was a railway accident near Prague last night. The cause of the accident is being investigated.</I> Včera v noci došlo u Prahy k železniční nehodě. Příčina nehody se vyšetřuje. Při nespecifické referenci se anafora neuplatňuje, srov. <I>Have you ever had a motor accident?</I> Měl jste někdy dopravní nehodu? <I>–</I> *<I>Yes, I had the accident</I> (pouze <I>Yes, I had an accident</I> nebo <I>I had one [but nothing serious].</I> Ano, měl jsem nehodu [ale nebylo to nic vážného]).
Po záporném slovese bývá neurčitá reference zpravidla nespecifická, takže nejsou podmínky pro anaforu: <I>I have never seen a glacier. I should like to see a glacier (to see one) very much</I> (nikoliv *<I>the glacier</I>/*<I>it).</I> Nikdy jsem neviděl ledovec. Moc rád bych nějaký (ledovec) viděl.
<note id="3.32.31/P28">
Nespecifická reference není vyloučena ani u singulativního členu určitého, např. ve větě <I>The girl whom John will marry will be very happy</I> (Dívka, s kterou se Jan ožení, bude velmi šťastna) <I>the girl</I> má nespecifického referenta v situaci, kdy je volba Janovy budoucí ženy ještě zcela otevřená.
</note>
<note id="3.32.31/P29">
Nespecifičnost neurčité reference v případě jako <I>Harry didn’t see an explosion</I> (Harry neviděl výbuch) implikuje, že k výbuchu nemusilo vůbec dojít (možné pokračování je např. <I>simply because there wasn’t any</I> prostě proto, že k žádnému nedošlo). Naproti tomu z určité reference vylývá, že k výbuchu došlo, srov. <I>Harry didn’t see the explosion, but was near enough to hear it.</I> Harry výbuch neviděl, ale byl dost blízko, aby ho slyšel.
</note>'$
'3.32.32','Některé modifikátory mají vliv na druh určenosti (viz 3.32.24), jiné nikoliv. Druh určenosti, a tedy i prostředky determinace nejsou zpravidla ovlivněny adjektivní nebo substantivní premodifikací, srov. <I>She carried a suit-case.</I> Nesla kufr. – <I>She carried a small leather suit-case.</I> Nesla malý kožený kufřík. <I>He is making progress.</I> Dělá pokroky. – <I>He is making steady progress.</I> Dělá stále pokroky. Podobně <I>She has university education.</I> Má univerzitní vzdělání. <I>They are trained for office work.</I> Jsou vyškoleny pro kancelářskou práci; <I>Greenwich time</I> greenwichský čas, <I>Byzantine architecture</I> byzantská architektura, <I>ancient sculpture</I> starověké sochařství apod.
U některých nepočitatelných substantiv však modifikace přece jen má určitý vliv sice ne na druh určenosti, avšak na prostředky determinace. Nepočitatelná substantiva, především abstrakta, která mají při neurčité determinaci bez modifikace člen nulový, mívají s modifikací člen neurčitý. Přitom druh modifikace není omezen na adjektivní nebo substantivní přívlastek, nýbrž zahrnuje různé typy postmodifikace. Srovnej <I>She showed impatience.</I> Projevovala netrpělivost – <I>She felt a certain impatience.</I> Pociťovala jistou netrpělivost. <I>Generosity is out of place in this case.</I> Velkomyslnost v tomto případě není na místě. – <I>He showed an overwhelming generosity.</I> Projevil ohromující velkomyslnost. <I>Her eyes flashed anger.</I> V očích jí zablesko hněvem. – <I>She felt a dull anger.</I> Pociťovala otupělý hněv. <I>There was tenderness in his voice.</I> V jeho hlase byla něha. – <I>There was a tenderness in his voice that moved her.</I> V jeho hlase byla něha, která ji dojala.
Neurčitý člen + modifikátor v těchto případech vytýkají nějaký aspekt představy označené příslušným substantivem. Úlohu přitom ovšem hraje sémantika modifikátoru. Adjektiva vyjadřující míru, časové nebo jiné zařazení tento vliv nemají, srov. <I>I have perfect confidence in him.</I> Mám v něho narostou důvěru. <I>Your work has always given complete satisfaction.</I> Vaše práce byla vždy naprosto uspokojivá. <I>I was conscious of impending danger.</I> Uvědomoval jsem si hrozící nebezpečí.
Některá nepočitatelná substantiva nepřipouštějí neurčitý člen s žádným modifikátorem (<I>guidance</I>, <I>permission</I>, <I>progress</I>, <I>recognition</I>, <I>news</I>, <I>information</I>, <I>weather</I>, <I>money</I>, <I>luck</I>, <I>fun</I>, <I>music</I> aj .), srov. <I>I am not sure whether it is good news or bad news.</I> Nejsem si jist, jsou-li to dobré nebo špatné zprávy. <I>I took her silence for tacit approval.</I> Vzal jsem její mlčení jako tichý souhlas. Podobně <I>hard luck</I> smůla, <I>instant recognition</I> okamžité poznání apod.
Na užití členu má též vliv syntaktická funkce. Substantiva ve funkci příslovečného určení nemívají člen, ani jsou-li modifikována, srov. <I>They welcomed us with genuine pleasure.</I> Přivítali nás s opravdovou radostí. <I>She smiled in sudden shyness.</I> Usmála se s náhlou plachostí. <I>He inspected the specimen with professional interest.</I> Prohlížel exemplář s profesionálním zájmem. Avšak i v této funkci může vést vytčení nějakého aspektu k užití neurčitého členu, srov. <I>He gripped my hand with an abruptness that revealed his emotion.</I> Uchopil mě za ruku s náhlostí, která prozrazovala jeho vzrušení.'$
'3.32.4 Determinace substantivní části přísudku a doplňku','Determinace jmenné části přísudku a doplňku se řídí v podstatě týmiž pravidly jako determinace substantiv v jiných syntaktických funkcích, tj. záleží na sémantické třídě substantiva (jde-li o apelativum nebo o jméno vlastní a v případě apelativ je-li substantivum počitatelné či nikoliv) a na tom, kolika členy je tato třída v příslušné situaci zastoupena. Zčásti se liší determinace počitatelných substantiv, neboť ta se v těchto funkcích často vyskytují bez členu.
Nejčastěji bývá referent podmětového substantiva zařazován do nějaké třídy o více členech, což u počitatelného substantiva vyjadřuje člen neurčitý, např. <I>He is a teetotaller.</I> Je abstinent. <I>I shall always remain a socialist.</I> Zůstanu vždy socialistou. <I>They made him a member.</I> Udělali ho členem. V plurálu je člen nulový, srov. <I>We shall always remain socialists.</I> Zůstaneme vždycky socialisty. <I>They made them members.</I> Udělali je členy.
Výjimečně je v tomto případě bezčlennost u singuláru po <I>turn</I>, srov. <I>He turned traitor</I> (Stál se z rádcem), a ve vazbě <I>They took him prisoner</I> (zajali ho).
Bezčlennost bývá tehdy, je-li referent podmětového substantiva zařazován do třídy o jednom členu, např. <I>He became general director.</I> Stal se generálním ředitelem. <I>He was elected president.</I> Byl zvolen prezidentem. <I>He was appointed ambassador to Greece.</I> Byl jmenován velvyslancem v Řecku. Srovnej <I>He was appointed secretary of the Committee.</I> Byl jmenován tajemníkem výboru. <I>– He was elected an honorary member of the Committee.</I> Byl zvolen čestným členem výboru. Fakultativně se vyskytuje i člen určitý, např. <I>He became</I>/<I>was appointed (the) Chief Editor of the Journal.</I> Stal se/byl jmenován šéfredaktorem časopisu. <I>He was elected (the) Chairman of the Society.</I> Byl zvolen předsedou společnosti.
Podobně po slovesech nazírání, posuzování apod. je člen určitý nebo neurčitý podle počtu členů příslušné třídy, srov. <I>He is considered a good student.</I> Je považován za dobrého studenta. <I>He is considered the best student in his class.</I> Je považován za nejlepšího studenta ve třídě.
<note id="3.32.4/P30">
<I>Son</I> a <I>daughter</I> v predikaci a apozici mohou mít všechny tři formy: <I>She is the daughter of a doctor.</I> Je dcerou lékaře (nejběžnější forma vyjadřující příbuzenský vztah). <I>She is a daughter of a doctor</I> (implikuje větší počet dcer). <I>She is daughter to a doctor</I> (forma označující společenské postavení).
</note>
Nepočitatelná substantiva mají v jmenné části přísudku a v doplňku člen nulový, např. <I>It was great fun.</I> Byla to velká legrace. <I>It seems good advice.</I> Zdá se to být dobrá rada. <I>I don’t call that friendshhip/generosity/courage.</I> Tomu neříkám přátelství/velkomyslnost/odvaha apod.'$
'3.32.5 Determinace u vlastních jmen','U vlastních jmen jde o stejný druh determinace jako u jmen obecných odkazujících na jednotlivý předmět, který je v situaci promluvy jednoznačně určen, tj. vyjadřují singulativní referenci určitou (viz 3.32.2), srov. <I>George Washington – the first president of the United States</I> první prezident Spojených států. V tomto smyslu se tedy neúčastní protikladu určenosti. Určitost reference vlastních jmen vyplývá z jejich značkové povahy, neboť jako značky odkazují na příslušnou osobu nebo předmět přímo, nikoliv prostřednictvím pojmu (třídy). Stane-li se vlastní jméno apelativem nebo je-li ho užito ad hoc jako apelativa, uplatňuje se ovšem kategorie určenosti stejnou měrou jako u jiných jmen obecných.
Prostředky determinace vlastních jmen se u různých skupin vlastních jmen liší. V základní funkci se vyskytuje buď bezčlennost nebo člen určitým, přičemž bezčlennost nelze ztotožňovat s členem nulovým. Nulový člen je determinační prostředek singulativní reference neurčité a reference generické, kteréžto druhy reference vlastní jména ve své základní funkci nemají. Proto nepřítomnost členu u vlastních jmen je lépe nazývat bezčlenností.
Při užití členu nebo bezčlennosti se uplatňují různé faktory sémantické, etymologické, tradice aj. Tak např. <I>Mississippi</I> bez členu je jméno státu, se členem <I>the Mississippi</I> označuje řeku. Člen u <I>the Hague</I> Hág, <I>the Sudan</I>, <I>the Tyrol</I> je pravděpodobně podle formy v původním jazyce. V případech jako <I>the Sahara</I> jde patrně o pozůstatek staršího stavu, kdy se užívalo i příslušného apelativa: <I>the Sahara desert</I>. V jednotlivých případech je tedy situace různá, takže obecnější pravidla pro užívání členu u jednotlivých skupin vlastních jmen mají vždy četné výjimky.'$
'3.32.51 Vlastní jména osobní','Pravidelnost v prostředcích determinace se nejvíce uplatňuje u vlastních jmen osobních, která se v zásadě užívají bez členu, např. <I>William Thackeray</I>, <I>Agatha Christie</I>, <I>Abraham Lincoln</I>, <I>James Watt</I>, <I>Benjamin Britten</I> apod. Vlastní jména osob nemají člen, ani když jsou provázena tituly (viz 13.61.1), např. <I>Dr. Johnson</I>, <I>Prof. Montague</I>, <I>President Wilson</I>, <I>Mr. and Mrs. Jones</I>, <I>Miss Allen</I>, <I>Lord Byron</I>, <I>Captain Smith</I> apod. Podobně s některými přívlastky (<I>little</I>, <I>old</I>, <I>young</I>, <I>poor</I>, <I>dear</I>, <I>honest</I> aj.), např. <I>little Emily</I> malá Emilka, <I>poor Charles</I> ubohý (chudinka) Karel apod.
<note id="3.32.51/P31">
V případě jako <I>young Jolyon</I> mladý Jolyon – <I>old Jolyon</I> starý Jolyon jde o dvě osoby stejného jména rozlišené přívlastkem. V případě jako <I>the young Shakespeare</I> (mladý Shakespeare) – <I>the older Shakespeare</I> (Shakespeare ve starších letech) jde o tutéž osobu v různém věku.
</note>
V jiných případech má modifikace vlastních jmen podobný účinek jako u nepočitatelných substantiv (viz 3.32.32), tj. vytýká určitý aspekt příslušné osoby, jednu formu jejího projevu, a potom je doprovázena členem, např. <I>He wrapped the trembling Emily in his coat.</I> Zabalil třesoucí se Emilku do svého kabátu. <I>An almost unrecognizable Stanley grabbed his sleeve and said: ...</I> Téměř nepoznatelný Stanley ho uchopil za rukáv a řekl: ... Podobně při restriktivním přívlastku: <I>Is he the Newman who went to school with Tom?</I> Je to ten Newman, který chodil do školy s Tomem?
Vlastní jména v plurálu mají člen určitý: <I>the Elliots</I> Elliotovi, <I>the Freemans</I> Freemanovi apod.
Člen neurčitý může být u příjmení, neboť rodinných příslušníků téhož jména bývá více, např. <I>He doesn’t look like a Burton.</I> Nevypadá jako Burton (člen rodiny Burtonů).
Vlastní jména přecházejí k apelativům, je-li jich užito ve významu „osoba mající příslušné jméno“ nebo „osoba mající vlastnosti jako“, např. <I>A Mr. March to see you.</I> Je tu za vámi nějaký pan March (tj. člověk jménem March; mluvčí ho nezná), <I>Is there a Miranda in your class?</I> Je ve vaší třídě nějaká Miranda? (tj. dívka jménem Miranda), <I>A Mr. March would be a valuable acquisition to the teaching staff.</I> Takový pan March by byl cenný přínos pro učitelský sbor (= člověk jako pan March); podobně <I>He is not a Mozart.</I> Není to žádný Mozart (tj. hudebník jako byl Mozart).
Vlastní jména někdy nabudou trvale významu apelativ, např. <I>wellingtons</I> vysoké boty, <I>mackintosh</I> plášť do deště aj.
Jako vlastní jména se chovají označení pro jednotlivé členy rodiny v situaci příslušné rodiny (v tomto případě se obvykle píší velkým písmenem): <I>Mother</I> (<I>Mum</I>[<I>my</I>]) maminka, <I>Father</I> (<I>Dad</I>[<I>dy</I>]) tatínek, <I>Aunt</I> teta, <I>Uncle</I> strýček, <I>Grandmother</I> (<I>Granny</I>) babička, <I>Grandfather</I> (<I>Granddad</I>) dědeček, <I>Baby</I> benjamínek, <I>Nurse</I> chůva, <I>Cook</I> kuchařka, např. <I>Is Grandfather still resting?</I> Dědeček ještě odpočívá? <I>Ask Nurse.</I> Popros chůvu. Avšak <I>The family next door are having a party. The father is celebrating his fiftieth birthday.</I> U sousedů je oslava. Otec oslavuje padesátiny.
Jako vlastní jména mohou též fungovat označení jako <I>management</I> vedení (ředitelství), <I>congress</I>, <I>government</I> vláda. U <I>Parliament</I> je bezčlennost pravidlem.'$
'3.32.52 Vlastní jména zeměpisná','Většina typů vlastních jmen zeměpisných se užívá bez členu, některá se členem.
Bez členu jsou jména kontinentů <I>Europe</I> Evropa, <I>Asia</I> Asie, <I>Africa</I> Afrika, <I>Australia</I> Austrálie, <I>South America</I> Jižní Amerika, <I>North America</I> Severní Amerika, a to i s modifikací: <I>Central Europe</I> Střední Evropa, <I>Asia Minor</I> Malá Asie, <I>Latin America</I> Latinská Amerika apod. Ale: <I>the Antarctic</I> Antarktida, <I>the Arctic</I> severní polární kruh.
Dále jsou bez členu jména zemí, států, krajů, měst, např. <I>Norway</I> Norsko, <I>Spain</I> Španělsko, <I>Hungary</I> Maďarsko, <I>California</I> Kalifornie, <I>Brittany</I> Bretoňsko[JP6], <I>Rome</I> Řím, <I>Brussels</I> Brusel, <I>Munich</I> Mnichov, <I>Copenhagen</I> Kodaň, <I>Stratford</I>, <I>Cambridge</I> atd. Ani u této skupiny premodifikující adjektivum determinaci zpravidla neovlivňuje, srov. <I>Ancient Greece</I> staré Řecko, <I>Soviet Russia</I> sovětské Rusko, <I>North Carolina</I> Severní Karolína, <I>medieval London</I> středověký Londýn apod.
Jména zemí označující svazy a jména zemí v plurálu se však užívají s členem: <I>the Netherlands</I> Nizozemí, <I>the Soviet Union</I> Sovětský svaz, <I>the United States</I> Spojené státy. Výjimečně je člen i u některých singulárů: <I>the Argentine</I> Argentina, <I>the Sudan</I>, <I>the Senegal</I>, <I>the Ukraine</I>, <I>the Crimea</I>, <I>the Caucasus</I>, <I>the Ruhr</I>, <I>the Tyrol</I>, <I>the Transvaal</I>, <I>the Hague</I> Hág. Někdy užívání členu kolísá: <I>(the) Lebanon</I>, <I>(the) Congo</I>.
Bez členu jsou též jména hor a jezer, např. <I>Ben Nevis</I>, <I>Snowdon</I>, <I>Mont Blanc</I>, <I>Elbrus</I>, <I>Lake Ontario</I>, <I>Lake Como</I>. Jména horských pásem však mají člen: <I>the Rocky Mountains</I> (<I>the Rockies</I>) Skalisté hory, <I>the Andes</I> Andy, <I>the Alps</I> Alpy, <I>the Pyrenees</I> Pyreneje, <I>the Giant Mountains</I> Krkonoše apod.
Podobně jména ostrovů se užívají bez členu, mají-li tvar singuláru, a se členem v plurálu: <I>Crete</I> Kréta, <I>Cuba</I> Kuba, <I>Sicily</I> Sicílie atd., ale <I>the Philippines</I> Filipíny, <I>the Canaries</I> (<I>the Canary Islands</I>) Kanárské ostrovy, <I>the Shetlands</I> Shetlandské ostrovy apod.
Jména ulic, náměstí, parků, budov apod. jsou většinou bez členu, např. <I>Oxford Street</I>, <I>Fleet Street</I>, <I>Wall Street</I>, <I>Trafalgar Square</I>, <I>Hyde Park</I>, <I>Central Park</I>, <I>Buckingham Palace</I>, <I>Westminster Abbey</I> Westminsterské opatství aj., ale <I>the Strand</I>, <I>the Haymarket</I> (ulice v Londýně), <I>the Snowdonia National Park</I> Snowdonský národní park aj.
Názvy univerzit jsou bez členu, mají-li formu jméno + univerzita, např. <I>London University</I>, <I>Harvard University</I>, <I>Charles</I> (<I>Caroline</I>) <I>University</I> Karlova univerzita aj., však s členem, mají-li formu <I>the University of</I> + vlastní jméno, např. <I>the University of London</I>, <I>the University of Edinburgh</I>, <I>the University of Moscow</I> apod.
U vlastních jmen majících formu apelativum + <I>of</I> + vlastní jméno se užívá členu všeobecně: <I>the City of New York</I> město New York, <I>the Cape of Good Hope</I> mys Dobré naděje, <I>the Gulf of Mexico</I> Mexický záliv, <I>the Straits of Gibraltar</I> Gibraltarská úžina, <I>the Straits of Dover</I> Doverská úžina, <I>the Bay of Biscay</I> Biskajský záliv (ale <I>Hudson Bay</I>), <I>the Lake of Geneva</I> Ženevské jezero, <I>the Isle of Wight</I> ostrov Wight, <I>the Isle of Man</I> ostrov Man apod.
Jména oceánů, moří, úžin, průlivů, řek a jezer (pokud chybí označení <I>Lake</I>) mají obvykle člen, např. <I>the Pacific (Ocean)</I> Tichý oceán, <I>the Atlantic (Ocean)</I> Atlantský oceán, <I>the Baltic (Sea)</I> Baltské moře, <I>the Mediterranean (Sea)</I> Středozemní moře, <I>the Black Sea</I> Černé moře, <I>the Adriatic Sea</I> Jadran, <I>the Behring Straits</I> Behringova úžina[JP7], <I>the Bosporus</I>, <I>the Dardanelles</I>, <I>the English Channel</I> kanál La Manche, <I>the Suez Canal</I>, <I>the Thames</I> Temže, <I>the Nile</I> Nil, <I>the Danube</I> Dunaj, <I>the Rhine</I> Rýn, <I>the Amazon</I> Amazonka, <I>the Leman</I> (srov<I>. Lake Leman</I>), <I>the Baikal</I> (srov. <I>Lake Baikal</I>) aj.'$
'3.32.53','Jiné skupiny vlastních jmen mají obdobnou determinaci jako vlastní jména osobní a zeměpisná, tj. některé skupiny se užívají bez členu, jiné s členem.
Bez členu jsou jména dnů, měsíců, svátků, např. <I>We are leaving on Monday</I> (<I>Tuesday</I>, <I>Wednesday</I> atd.) Odjíždíme v pondělí (úterý, ve středu atd.), <I>the conference takes place in March</I> (<I>April</I>, <I>May</I>, <I>June</I>, <I>July</I> atd.) konference se koná v březnu (dubnu, květnu, červnu, červenci atd.), <I>there’s going to be a family gathering at Christmas</I> (<I>at Easter</I>) o Vánocích (o Velikonocích) bude rodinné shromáždění; <I>Good Friday</I> Velký pátek, <I>Easter Monday</I> Velikonoční pondělí, <I>Christmans Day</I> první svátek vánoční, <I>Boxing Day</I> druhý svátek vánoční, <I>bank holiday</I> bankovní svátek (v srpnu) aj.
Členu se rovněž neužívá u názvů denních jídel <I>breakfast</I> snídaně, <I>lunch</I> oběd, <I>dinner</I> oběd, <I>supper</I> večeře, <I>tea</I> svačina, např. <I>When is lunch served</I>? Kdy se podává oběd? <I>Stay to tea</I>. Zůstaňte tu na svačinu.
Bez členu jsou dále jména jazyků, např <I>he is learning English</I> (<I>French</I>, <I>German</I>, <I>Russian</I>, <I>Spanish</I>, <I>Italian</I>, <I>Czech</I> aj.) učí se anglicky (francouzsky, německy, rusky, španělsky, italsky, česky aj.). Ale: <I>translated from the Swedish</I> přeloženo ze švédštiny. <I>What is the English for …?</I> Jak se řekne anglicky …?
K vlastním jménům užívaným bez členu lze též řadit jména nemocí, např. <I>Have you ever had scarlet fever</I> (<I>whooping-cough</I>, <I>measles</I>, <I>diphtheria</I>, <I>polio</I>, <I>chicken-pox</I>, <I>pneumonia</I>, <I>tuberculosis</I> atd.)<I>?</I> Měl jste někdy spálu (černý kašel, spalničky, záškrt, dětskou obrnu, plané neštovice, zápal plic, tuberkulózu atd.)? Ale: <I>to have a headache</I>, <I>a toothache</I>, <I>a cold</I> mít bolest havy, zubů, rýmu (po <I>catch</I> je <I>cold</I> též bez členu: <I>catch</I> [<I>a</I>] <I>cold</I> dostat rýmu).
Názvy novin mají obvykle člen, např. <I>The Times</I>, <I>The Manchester Guardian</I>, <I>The Observer</I> atd. Názvy časopisů jsou častěji bez členu, např. <I>Language</I>, <I>Journal of Linguistics</I>, <I>English Studies</I>, <I>Endeavour</I> aj. Ale: <I>The Word</I>, <I>The Lancet</I> (lékařský časopis).
Se členem se dále užívají jména lodí a hotelů, např. <I>the Seagull</I> (jachta jménem) Racek, <I>the Mermaid</I> (loď jménem) Mořská panna, <I>the Titanic</I>, <I>the Ritz</I>, <I>the Hilton</I>, <I>the Park-Hotel</I> aj.'$
'3.32.54','Vlastní jména, kterých se obvykle užívá bez členu, mají člen určitý, jsou-li modifikována restriktivním přívlastkem, a člen neurčitý, mají-li deskriptivní přívlastek vytýkající určitou stránku nositele příslušného jména, např. <I>the London I am talking about</I> (ten) Londýn (ta část, ta stránka) Londýna, o kterém (o které) mluvím, <I>the vision of a new Canada</I> představa nové Kanady; podobně <I>a rainy Sunday</I> deštivá neděle, <I>we had a late breakfast</I> (<I>an excellent dinner</I>) měli jsme pozdní snídani (výborný oběd) apod.'$
'3.32.6 Zvláštní případy determinace apelativ','Některá počitatelná apelativa, u nichž se různé druhy determinace normálně vyjadřují příslušným členem, se někdy vyskytují bez členu. Jsou to především substantiva jako <I>school</I> škola, <I>college</I>, <I>university</I> vysoká škola, <I>hospital</I> nemocnice, <I>church</I> kostel, <I>prison</I> vězení, <I>court</I> soudní dvůr, <I>bed</I> postel, <I>table</I> stůl, <I>sea</I> moře aj., která nemají člen, vyjadřují-li účel, jemuž to, co označují, slouží, např. <I>go to school</I> chodit do školy, <I>after school</I> po škole, po vyučování, <I>at school</I> ve škole, <I>he was sent to hospital</I> byl poslán do nemocnice, <I>in court</I> u soudu, <I>the case was settled out of court</I> případ byl vyřešen bez soudu, <I>go to bed</I> jít spát, <I>the children should be in bed</I> děti by už měly být v posteli, <I>go to sea</I> stát se námořníkem, <I>at sea</I> na moři (též přeneseně „být zmaten, na rozpacích“) aj.
<I>Town</I> je bez členu, míní-li se centrum města nebo na venkově nejbližší město (v okolí Londýna Londýn), např. <I>go to town to do some shopping</I> jít do města nakupovat. Srov. též <I>go home</I> jít domů, <I>at home</I> doma, ale <I>the equipment of the homes with electrical appliances</I> vybavení domácností (domovů) elektrickými přístroji.
Bez členu jsou dále názvy dopravních prostředků v předložkové vazbě s <I>by</I>, např. <I>go</I>, <I>travel</I> atd. <I>by train</I> jet, cestovat vlakem<I>, by plane</I> letadlem, <I>by boat</I> lodí, <I>by coach</I> autokarem, <I>by bus</I> autobusem, <I>by tram</I> tramvají, <I>by car</I> autem, <I>by bicycle</I> (<I>bike</I>) na kole apod., jakož i označení jiných prostředků a prostředí, např. <I>by letter</I> dopisem, <I>by post</I> poštou, <I>by hand</I> ručně, (doručit) poslem, <I>by sea</I> po moři, <I>by land</I> po pevnině, <I>by air</I> letecky, <I>by phone</I> telefonicky, <I>by radio</I> rádiem, <I>by word of mouth</I> ústně aj.
Také označení částí dne jsou většinou bez členu, zejména po předložkách <I>at</I>, <I>by</I>, <I>after</I>, <I>before</I>, např. <I>at noon</I> v poledne, <I>after midnight</I> po půlnoci, <I>before dawn</I> před rozedněním, <I>at dusk</I> za soumraku, <I>at sunrise</I>/<I>sunset</I> při východu/západu slunce, <I>at</I>/<I>by night</I> v noci, <I>by day</I> ve dne aj. Ale <I>in the afternoon</I> odpoledne, <I>in the morning</I> dopoledne, <I>in the evening</I> večer, <I>during the night</I> v noci, <I>an object scarcely visible in the dusk</I> předmět v soumraku sotva viditelný aj.
Bezčlennost se dále vyskytuje v koordinačních a jiných spojeních sdružujících členy, mezi nimiž je vztah sounáležitosti, např. <I>husband and wife</I> manžel a manželka, manželé, <I>brother and sister</I> bratr a sestra, sourozenci, <I>he twirled the stem of the glass between thumb and first finger</I> točil nožičkou sklenice mezi palcem a ukazováčkem, <I>between parent and child</I> mezi rodičem a dítětem, <I>neither child nor adult</I> ani dítě, ani dospělý. <I>Man and horse were all the power we had.</I> (Lee 216) Člověk a kůň byly veškeré zdroje energie, které jsme měli.
Spojení substantiv tohoto druhu je zvláště časté v předložkových vazbách, např. <I>from head to foot</I> od hlavy k patě, <I>from tip to toe</I> od špiček prstů u ruky po špičky prstů u nohy, <I>from father to son</I> z otce na syna, <I>from beginning to end</I> od začátku do konce, <I>hand in glove</I> ruka v rukávě aj., jakož i v předložkových vazbách, v nichž se opakuje totéž substantivum, např. <I>day by day</I> den ze dne, <I>arm in arm</I> držíce se pod paždí, <I>hand in hand</I> ruku v ruce, <I>face to face</I> tváří v tvář, <I>from end to end</I> od jednoho konce na druhý aj.
Bezčlennost se vyskytuje i v dalších typech více méně ustálených vazeb, např. předložkových vazbách substantiv blížících se předložkám nebo spojkám, srov. <I>in contrast with</I> v protikladu s, na rozdíl od, <I>in support of</I> na podporu čeho, <I>in reply to</I>, <I>in answer to</I> jako odpověď na, <I>in connection with</I> v souvislosti s, <I>on account of</I> vzhledem k čemu, v důsledku čeho, <I>in comparison with</I> ve srovnání s čím, <I>in honour of</I> na počest čeho, koho, <I>in memory of</I> na paměť koho, čeho, <I>in favour of</I> ve prospěch koho, čeho, <I>on top of</I> navrch čeho, navíc k čemu, <I>in defiance of</I> navzdory čemu, <I>with regard</I> (<I>respect</I>) <I>to</I>, <I>in regard to</I> (<I>of</I>) vzhledem k čemu, <I>in place of</I> na místo čeho, koho, <I>in relation to</I> ve vztahu k čemu, ke komu, <I>for fear of</I> ze strachu, že; <I>on condition that</I> pod podmínkou, že aj. Jiné zcela obdobné vazby tohoto druhu však člen mají, např. <I>under the influence of</I> pod vlivem čeho, <I>on the initiative of</I> z iniciativy koho, <I>on the analogy of</I> analogicky podle (ale <I>by analogy with</I>), <I>at the request of</I> na žádost koho, <I>on the ground that</I>, <I>for the reason that</I> z toho důvodu, že aj.
S podobnou nejednotností v determinaci se setkáváme i jinde. Některé vazby mají člen neurčitý, např. <I>to be in a hurry</I> spěchat, <I>in a bustle</I> pobíhat, <I>in a passion</I>, <I>in a rage</I> být rozzuřen, <I>in a panic</I> panikařit, <I>at a loss</I> na rozpacích, <I>it’s a pity</I> je to škoda, <I>it’s a folly</I> je to pošetilost. Jindy je člen nulový, např. <I>in haste</I> spěšně, <I>in trouble</I> v nesnázích, <I>in fear</I> ve strachu, <I>in terror</I> v hrůze, <I>in peace</I> v klidu, v míru, <I>in danger</I> v nebezpečí, <I>in distress</I> v tísni, <I>at work</I> v práci, při práci, <I>at rest</I> v klidu, <I>it’s fun</I> je to legrace aj. Rozdíly v užívání členu v tomto případě souvisí s různým stupněm počitatelnosti jednotlivých substantiv.
Bezčlennost bývá dále u předmětových substantiv, která s předcházejícím slovesem vytvářejí jeden významový celek (srov. některé jednoslovné ekvivalenty v češtině), např. <I>keep house</I> vést domácnost, hospodařit (ale <I>keep the house</I> nevycházet z domu), <I>take office</I> nastoupit do úřadu, do funkce, <I>weigh anchor</I> spustit kotvu, zakotvit, <I>take offence</I> urazit se, <I>give way</I> povolit, ustoupit, <I>make room</I> udělat místo, ustoupit, <I>play ball</I> spolupracovat (ale <I>keep the ball rolling</I> udržovat konverzaci), <I>give chase to</I> honit, pronásledovat aj.
Jiné vazby tohoto druhu však mají člen neurčitý (zejména verbonominální vazby typu <I>give a laugh</I>, <I>have a smoke</I>, viz 13.23.22).
<note id="3.32.6/P32">
Srovnej též změnu v druhu determinace jako <I>I had an impression that something was wrong.</I> Měl jsem dojem, že něco není v pořádku. <I>– I was under the impression that he was away.</I> Měl jsem dojem, že je pryč. <I>He has a reputation for being a connoisseur. – He has the reputation of being a connoisseur.</I> Má pověst znalce. <I>He has a mania for speculation. – He has the mania of speculation.</I> Má mánii spekulovat. V posledních dvou případech rozdíl v determinaci vyplývá z toho, že předložkové určení s <I>of</I> delimituje referenta řídícího substantiva jako jedinečného, kdežto určení s <I>for</I> nikoliv.
</note>'$
'3.32.7 Kolísání v užití členu','Ačkoliv je druh determinace většinou jednoznačně určen obsahem, situací a/nebo kontextem, takže mluvčí má volbu pouze, pokud jde o vyjadřovací prostředky, existuje-li jich pro příslušný druh determinace více, a nikoliv volbu, pokud jde o determinaci samotnou, přece jen některé případy připouštějí různý druh determinace podle subjektivního pojetí mluvčího. Tak např. <I>looking at it from the technical point of view</I> (díváme-li se na to z technického hlediska) implikuje, že je jedno technické hledisko (v protikladu např. k hledisku estetickému nebo ekonomickému apod.); <I>looking at it from a technical point of view</I> naproti tomu implikuje, že technických hledisek může být více. Podobně <I>at the</I>/<I>a speed of sixty miles per hour</I> rychlostí šedesáti mil za hodinu (člen určitý prezentuje šedesátimílovou rychlost jako jedinou svého druhu, člen neurčitý jako jednu z rychlostí). Jindy může možnost určité i neurčité determinace vyplynout z konflitu první zmínky a determinace kataforou, např. <I>I had the</I>/<I>an impression that something was wrong.</I> Měl jsem dojem, že něco není v pořádku. Podobně <I>he is a</I>/<I>the sort of man who…</I> je to (takový) člověk, který…
Jindy různá determinace může být důsledkem počitatelného či nepočitatelného pojetí (u substantiv, kterých se užívá obojím způsobem), např. <I>There was a short silence.</I> Chvilku bylo ticho. <I>– There was absolute silence.</I> Bylo naprosté ticho. <I>The event aroused great interest.</I> Ta událost vzbudila velký zájem. – <I>He takes a great interest in art.</I> Má velký zájem o umění. <I>Our dream has become</I> (<I>a</I>) <I>reality.</I> Náš sen se stal skutečností.
Konečně existují případy volné variace, kdy vedle sebe existuje užití s členem, popř. s různými členy a/nebo bez členu bez rozdílu ve významu. Vedle ustálených vazeb je sem možno řadit nomina actionis, tj. sekundární predikace, neboť predikace nemá kategorii určenosti. S fakultativním užitím členu se zde setkáváme pouze, jde-li o určenost kataforickou, nikoliv situační nebo anaforickou, např. (<I>The</I>) <I>robbery of old people is a heinous crime.</I> Oloupení starých lidí je ohavný zločin, (<I>the</I>) <I>research into the problem</I> zkoumání toho problému, <I>(the) dismisal from hospital</I> propuštění z nemocnice apod.
Jiné případy kolísání v užívání členu se omezují na více méně ustálené vazby, např. <I>to throw</I> (<I>a</I>) <I>new light on</I> vrhnout nové světlo na, <I>I’ll do it</I> (<I>the</I>) <I>first thing in the morning</I> / (<I>the</I>) <I>last thing before going to bed</I> udělám to hned ráno / jako poslední věc, než půjdu spát, <I>at this time of</I> (<I>the</I>) <I>day/</I>(<I>the</I>) <I>year</I> v tuhle denní/roční dobu, <I>take</I> (<I>a</I>) <I>pride in sth</I> být na něco pyšný, <I>to look at</I>/<I>watch</I> (<I>the</I>) <I>TV</I> (<I>televison</I>) dívat se na televizi, <I>on an</I> (<I>the</I>) <I>average</I> v průměru, <I>in</I> (<I>the</I>) <I>spring</I> na jaře, <I>in</I> (<I>the</I>) <I>summer</I> v létě, <I>in</I> (<I>the</I>) <I>early</I>/<I>late autumn</I> v časném/pozdním podzimu aj.'$
'3.4. Rod','Substantivní kategorie rodu, je-li plně rozvinuta, jak je tomu např. v češtině, představuje primárně kategorii gramatickou a jen v omezené míře kategorii sémantickou. Rozdíly v mimojazykové skutečnosti odráží pouze u osob a některých zvířat, a to tak, že substantivní rod maskulinum odpovídá mužskému pohlaví, femininum ženskému pohlaví a neutrum označuje mláďata, srov. <I>muž</I>, <I>hřebec</I>, <I>kohout</I> (mask.) – <I>žena</I>, <I>klisna</I>, <I>slepice</I> (fem.) – <I>dítě</I>, <I>hříbě</I>, <I>kuře</I> (neutrum).
U ostatních substantiv, označujících neživotné entity a většinu živočichů, nemá gramatický rod přímý vztah k mimojazykové skutečnosti, a představuje tedy klasifikaci čistě jazykovou. Skutečnost, že např. <I>stůl</I>, <I>kos</I> jsou rodu mužského, <I>židle</I>, <I>pěnkava</I> rodu ženského a <I>okno</I>, <I>káně</I> rodu středního, nikterak nevyplývá z povahy označovaných předmětů a živočichů. Rodové zařazení těchto substantiv závisí na jejich formě, a to na derivačním sufixu a/nebo příslušnosti k deklinačnímu typu.
V češtině se gramatická kategorie rodu projevuje příslušností substantiva k určitému deklinačnímu typu, kongruencí větných členů, které jsou na substativu syntakticky závislé, a prostředky odkazování, např. <I>Jana měla na sobě nové šaty, které jí velmi slušely</I>.
V angličtině je stupeň gramatikalizace kategorie rodu podstatně nižší a její vztah k mimojazykové skutečnosti podstatně bližší, než je tomu v češtině. Rod anglických substantiv odráží jednak rozdíly mezi pohlavím, jednak rozdíly mezi osobami a neosobami. V zásadě platí, že osoby mužského pohlaví jsou maskulina, osoby ženského pohlaví feminina a neživotné entity a zvířata neutra. Přechodové pásmo mezi osobami a neosobami tvoří vyšší druhy zvířat. K odchylkám od této základní klasifikace dochází vlivem faktorů stylistických nebo expresivních (emotivních).
Jelikož angličtina nerozlišuje různé deklinační typy ani nemá shodu v rodě u adjektiv a sloves podle řídícího substantiva, rod anglických substantiv se projevuje pouze v prostředcích odkazování. Proto se v angličtině mluví o rodu přirozeném, ba někdy se existence gramatické kategorie rodu u anglického substantiva zcela popírá. Nicméně prostředky odkazování jsou prostředky gramatické, takže rod anglických substantiv lze chápat jako kategorii sémanticko-gramatickou s nízkým stupněm gramatikalizace.
Rodové rozdíly a rozdíly v životnosti se u anglických substantiv uplatňují při užívání zájmen osobních, přivlastňovacích, zvratných, zdůrazňovacích a vztažných. Kromě zájmen vztažných se však projevují jen při odkazování na singulár, srov.:
<table>singulár plurál
<I>he</I>/<I>his</I>/<I>himself they</I>/<I>their(s)</I>/<I>themselves
son sons</I>
syn <I>who who</I>
<I>
daughter she</I>/<I>her(s)</I>/<I>herself daughters they</I>/<I>their(s)</I>/<I>themselves</I>
dcera <I>who who</I>
<I>
beetle beetles</I>
brouk  <I>it</I>/<I>its</I>/<I>itself they</I>/<I>their(s)</I>/<I>themselves
which which
pen pens</I>
pero</table>
Např. <I>Our HOST, WHO witnessed the scene, controlled HIMSELF admirably.</I> Náš hostitel, který byl svědkem té scény, se obdivuhodně ovládl. <I>MISS Adams always gives an excellent performance, but today SHE has surpassed HERSELF.</I> Slečna Adamsová vždycky podává výborný výkon, ale dnes sse překonala. <I>Although IT has been used by many eminent authors, the WORD has never established ITSELF in general use.</I> Ačkoliv toho slova (neutrum) užívalo mnoho význačných autorů, nikdy se v obecném úzu nevžilo. <I>A HYPOTHESIS remains tentaive until further observation either confirms or denies ITS validity.</I> Hypotéza (fem.) zůstává pokusnou, dokud další pozorování nepotvrdí nebo nevyvrátí její platnost. <I>THE ALARM-CLOCK winds up ITSELF. IT’s an automatic one. Budík (mask.) se natahuje sám, je automatický.</I>
Z hlediska rozlišení mužského a ženského rodu se anglická substantiva dělí na několik skupin.'$
'3.41','Substantiva, označující osoby, které se liší pouze pohlavím, jsou často různé lexikální jednotky. Podobně je tomu i v češtině, srov. <I>man</I> muž – <I>woman</I> žena, <I>boy</I> chlapec – <I>girl</I> dívka, <I>lad</I> mládenec, mladík – <I>lass</I> dívka, <I>bachelor</I> svobodný muž – <I>spinster</I> (úředně) neprovdaná žena, <I>old maid</I> stará panna, <I>father</I> otec – <I>mother</I> matka, <I>brother</I> bratr – <I>sister</I> sestra, <I>uncle</I> strýc – <I>aunt</I> teta, <I>nephew</I> synovec – <I>niece</I> neteř, <I>husband</I> manžel – <I>wife</I> manželka, <I>king</I> král – <I>queen</I> královna, <I>gentleman</I> pán – <I>lady</I> dáma, <I>sir</I> pane – <I>madam</I> paní, slečno (oslovení), <I>monk</I> mnich – <I>nun</I> jeptiška aj. Substantiva, označující osoby, které se – liší pouze pohlavím, jsou často různé lexikální jednotky. S podobným rozlišením se setkáváme i u některých zvířat (někdy existuje též označení zahrnující obě pohlaví nebo jedno z označení zahrnuje kromě příslušného pohlaví i celý druh), např. <I>stallion</I> hřebec – <I>mare</I> klisna (<I>horse</I> kůň), <I>colt</I> mladý hřebec – <I>filly</I> mladá klisa (<I>foal</I>), <I>cock</I> (amer. <I>rooster</I>) kohout – <I>hen</I> slepice, <I>bull</I> býk – <I>cow</I> kráva, <I>dog</I> pes – <I>bitch</I> fena, <I>gander</I> houser – <I>goose</I> husa, <I>drake</I> kačer – <I>duck</I> kachna, <I>fox</I> lišák – <I>vixen</I> liška, <I>hart</I>/<I>stag</I> jelen – <I>hind</I> laň (<I>deer</I>) aj.
<note id="3.41/P34">
Některá označení osob nemají protějšek označující druhé pohlaví, např. <I>fop</I> švihák, hejsek, <I>dandy</I>, <I>dude</I> (amer.) švihák, elegán, <I>minx</I> drzá poťouchlice, <I>hussy</I> nevychované děvče. V současném jazyce sem patří i <I>witch</I> čarodějnice, neboť <I>wizard</I> (čaroděj, kouzelník) se dnes užívá hlavně ve významu „osoba s úžasnými schopnostmi“, např. <I>a financial wizard</I> finanční génius.
</note>'$
'3.42','Substantiva obou rodů mají společný základ a liší se buď sufixem (přechylování), nebo u kompozit složkou označující příslušné pohlaví.
Na rozdíl od češtiny je přechylování v angličtině dost řídké. Nejběžnější je přechylovací sufix feminin <I>-ess</I>, často provázený změnami v kmeni, např. <I>actor</I> herec – <I>actress</I> herečka, <I>adventurer</I> dobrodruh – <I>adventuress</I> dobrodružka, <I>benefactor</I> dobrodinec – <I>benefactress</I> dobrodinka, <I>count</I> hrabě – <I>countess</I> hraběnka, <I>duke</I> vévoda – <I>duchess</I> vévodkyně, <I>emperor</I> císař – <I>empress</I> císařovna, <I>god</I> bůh – <I>goddess</I> bohyně, <I>heir</I> dědic – <I>heiress</I> dědička, <I>host</I> hostitel – <I>hostess</I> hostitelka, <I>master</I> pán – <I>mistress</I> paní, <I>prophet</I> věštec – <I>prophetess</I> věštkyně, <I>proprietor</I> majitel (např. hotelu) – <I>proprietress</I> majitelka, <I>shepherd</I> pastýř – <I>shepherdess</I> pastýřka, <I>steward</I> steward – <I>stewardess</I> stewardka, <I>tiger</I> tygr – <I>tigress</I> tygřice, <I>traitor</I> zrádce – <I>traitress</I> zrádkyně, <I>waiter</I> číšník – <I>waitress</I> číšnice aj.
Řidčeji se vyskytují jiné přechylovací sufixy, např. <I>hero</I> hrdina – <I>heroine</I> hrdinka, <I>usher</I> uvaděč (v biografu apod.) – <I>usherette</I> uvaděčka, <I>widow</I> vdova – <I>widower</I> vdovec, <I>bride</I> nevěsta – <I>bridegroom</I> ženich (u posledních dvou párů je odvozený člen maskulinum).
Specificky anglický prostředek rozlišování rodu je užívání kompozit, jejichž jednu složku tvoří <I>man</I>/<I>woman</I>, <I>gentlemena</I>/<I>lady</I>, <I>boy</I>/<I>girl</I>, <I>male</I>/<I>female</I> nebo jiné označení rodu, např. <I>men teachers</I> učitelé – <I>women teachers</I> učitelky, <I>boy students</I> studenti – <I>girl students</I> studentky, <I>sportsman</I> sportovec – <I>sportswoman</I> sportovkyně, <I>laundryman</I> zaměstnanec prádelny – <I>laundrywoman</I> pradlena, zaměstnankyně prádelny, <I>male readers</I> čtenáři – <I>female readers</I> čtenářky, <I>man-servant</I> sluha – <I>maid-servant</I> služebná, <I>tom-cat</I> kocour – <I>pussy-cat</I> kočka, <I>turkey-cock</I> krocan – <I>turkey-hen</I> krůta, <I>he-goat</I> kotel – <I>she-goat</I> koza aj. (plurál těchto kompozit viz 3.11.26).'$
'3.43','Četná substantiva mohou označovat oba rody (mužský i ženský, tzv. dual gender). Tento případ je v češtině výjimkou, např. <I>host</I> stejně jako <I>guest</I> může být osoba mužského i ženského rodu. Srovnej <I>assistant</I> asistent(ka), <I>author</I> autor(ka), <I>artist</I> umělec, umělkyně, <I>cook</I> kuchař(ka), <I>cousin</I> bratranec, sestřenice, <I>crony</I> blízký přítel, blízká přítelkyně, <I>doctor</I> doktor(ka), <I>editor</I> redaktor(ka), <I>foreigner</I> cizinec, cizinka, <I>friend</I> přítel(kyně), <I>guest</I> host, <I>inhabitant</I> obyvatel(ka), <I>librarian</I> knihovník, knihovnice, <I>member</I> člen(ka), <I>musician</I> hudebník, hudebnice, <I>neighbour</I> soused(ka), <I>nurse</I> ošetřovatel(ka), <I>parent</I> rodič, <I>person</I> osoba, <I>pupil</I> žák(yně), <I>reader</I> čtenář(ka), <I>servant</I> sluha, služebná, <I>speaker</I> mluvčí, <I>stranger</I> neznámá osoba, <I>teacher</I> učitel(ka), <I>writer</I> spisovatel(ka) a mnoho dalších. Např. <I>my neighbour Mr. Bond</I> můj soused pan Bond – <I>my neighbour Miss Bond</I> moje sousedka slečna Bondová, <I>our guest took his leave</I> náš host (mužského rodu) se rozloučil – <I>our guest took her leave</I> náš host (ženského rodu) se rozloučil, <I>Professor Baker and his wife</I> profesor Baker a jeho manželka – <I>Professor Baker and her assistant</I> profesorka Bakerová a její asistent(ka).
Je-li třeba u této skupiny vyjádřit rod explicitně, užívá se způsobu uvedeného v 3.42, např. <I>lady doctor</I> doktorka.
Na některá substantiva (hlavně mláďata) lze odkazovat zájmeny všech tří rodů. Tak v případě <I>baby</I> (malé) dítě, <I>child</I> dítě při odkazování na určité dítě, k němuž má mluvčí vztah, se užívá <I>he</I> nebo <I>she</I> podle pohlaví, např. <I>That child will be sick if he eats any more</I>/<I>if she eats any more.</I> Tomu dítěti bude špatně, bude-li (on/ona) ještě něco jíst. Pokud pohlaví dítěte není známo nebo na něm nezáleží, užívá se <I>it</I>: <I>Every child reacts in its own way.</I> Každé dítě reaguje svým způsobem (po svém). V odborném jazyce se ve funkci bezrodého zájmena v tomto případě užívá <I>he</I>, např. <I>A child’s acquisition of his mother tongue is by no means an automatic process.</I> (Christophersen 56) Osvojování mateřštiny u dítěte nikterak není automatický proces.
<note id="3.43/P35">
Kolektiva se konstruují buď jako neživotný singulár <I>it</I> nebo jako životný plurál <I>they</I> (viz 3.12.1).
</note>'$
'3.44','Na zvířata se většinou odkazuje pomocí it, např. <I>The cat flung itself across the yard.</I> (Adams 213) Kočka se vrhla přes dvůr. <I>The fish produced every trick to detach itself from its tormentor.</I> Ryba dělala všechno možné, aby se odpoutala od svého trapiče. <I>A bird which has been wounded is only too likely to find itself deserted.</I> Pták, který byl poraněn, s velkou pravděpodobností zůstane opuštěn (ponechán svému osudu). Tento úzus je příznačný zejména pro odborné texty. S odkazováním na vyšší živočichy podle pohlaví se setkáváme u domácích zvířat, která jsou člověku společníkem nebo která chová pro nějaký užitek, a u lovných zvířat (zde u žívání <I>he</I>/<I>she</I> není nutně reflex pohlaví, např. rybáři mluví o velkých rybách jako o <I>he</I>, o velrybách jako o <I>she</I> apod.). Avšak i v tomto případě se užívá relativa <I>which</I>.'$
'3.45 Rod neurčitých zájmen','Sepětí anglických odkazovacích prostředků s přirozeným rodem (s rozdíly v pohlaví) působí obtíže při odkazování na výrazy, které jsou rodově neutrální: <I>everyone</I>, <I>everybody</I> každý, <I>each</I> každý, <I>anyone</I>, <I>anybody</I> kdokoliv, <I>somebody</I>, <I>someone</I> někdo, <I>nobody</I>, <I>no one</I> nikdo, <I>person</I> osoba apod. V běžně mluveném jazyce (zejména v britské angličtině) se v tomto případě užívá plurálových odkazovacích prostředků, např. <I>Everyone has their faults.</I> Každý má (své) chyby. <I>If anyone calls ask for their number so that I can ring them back.</I> Bude-li někdo volat, požádejte ho o číslo, abych mu mohl zavolat. <I>Nobody was hurt, were they?</I> Nikdo nebyl zraněn, že ne?
Tento úzus sice řeší problém rodu, avšak vede k neshodě v čísle, neboť <I>everyone</I>, <I>everybody</I>, <I>anyone</I> atd. jsou singuláry (pojí se vždy jen se singulárovým tvarem slovesa), kdežto odkazovací výrazy jsou plurálové. Proto se alespoň pro formální projevy doporučuje užívat jako bezrodého zájmena <I>he</I> (<I>his, him, himself</I>). Např. <I>Everyone wants to realize his ambition.</I> Každý chce uskutečnit své ambice. <I>Does the person’s perception of the importance of the examination affect his performance?</I> (Mackay 16) Ovlivňuje to, že si je zkoušený vědom důležitosti zkoušky, jeho výkon?
Třetí způsob odkazování na neurčité výrazy je disjunktivní spojení <I>he or she</I>, <I>his or her</I> atd., pro běžný úzus pedantské a zdlouhavé, avšak nutné např. v jazyce právním. <I>Anyone naturally hesitates to say what he or she thinks on such occasions.</I> Každý přirozeně váhá říci, co si při takových příležitostech myslí. <I>Science is becoming so vast that every scientist is inevitably a specialist, and his or her judgment is not to be trusted outside a narrow field.</I> (Haldane 167) Věda se stává tak rozsáhlou, že každý vědec je nevyhnutelně specialista a mimo jeho úzký obor nelze jeho úsudku důvěřovat.'$
'3.46 Personifikace neživotných entit','Personifikace neživotných entit se vyskytuje jednak v jazyce běžně mluveném, v němž mluvčí tímto způsobem vyjadřuje svůj osobní vztah k příslušnému předmětu, jednak v jazyce krásné literatury, kde jde většinou o personifikaci rázu tradičního.
Běžně se personifikují např. lodi (<I>she</I>): <I>A fishing vessel was unloading her cargo.</I> Nějaká rybářská loď vykládala svůj úlovek. Dále auta a stroje (<I>she</I>), např. <I>There she is! The most luxurious car ever made!</I> Tady přijíždí! Nejluxusnější auto, jaké kdy bylo vyrobeno! <I>Off she goes! From now on for the next hour the machine will be multiplying a hundred thousand ten-figure numbers every minute.</I> (Hoyle 39) Už spustil! Od této chvíle po celou hodinu stroj za každou minutu vynásobí sto tisíc desetimístných čísel.
Často se též odkazuje zájmeny <I>she</I>, <I>her</I> atd. na jména zemí a měst (zejména v jazyce žurnalistickém), např. <I>Though she had not suffered wartime destruction, the United States shared with Europe an acute housing shortage.</I> (Jones 290) Ačkoliv Spojené státy neutrpěly válečným ničením, sdílely s Evropou naléhavý nedostatek bytů. <I>Southampton has a double tide, which makes her unique among British ports.</I> Southampton má dvojí příliv, což ho činí mezi britskými přístavy unikátním.
Jiného druhu je personifikace v krásné literatuře, která slouží jako stylistický prostředek vyššího, zejména poetického stylu. Personifikace bývá často podle latiny, např. <I>sun</I> slunce je maskulinum (<I>sol</I>), <I>moon</I> měsíc femininum (<I>luna</I>), <I>earth</I> země femininum (<I>terra</I>) apod. Při ženské personifikaci též spolupůsobí představa příjemných, dobrých vlastností (<I>spring</I> jaro, <I>nature</I> příroda, <I>virtues</I> ctnosti, <I>arts</I> umění, <I>liberty</I> svoboda, <I>charity</I> dobročinnost, <I>victory</I> vítězství, <I>mercy</I> milosrdenství apod.), při mužské vlastností záporných (<I>vices</I> neřesti, <I>death</I> smrt, <I>anger</I> hněv, <I>despair</I> zoufalství, <I>war</I> válka, <I>murder</I> vražda, <I>law</I> zákon apod). Vliv latiny a tato tendence někdy působí proti sobě, srov. <I>love</I> láska je maskulinum (podle <I>amor</I>). Maskulina jsou též <I>mountains</I> hory, <I>rivers</I> řeky (<I>old man river</I>), <I>time</I> čas aj. Někdy se personifikuje oběma rody (<I>sea</I> moře <I>he</I>/<I>she</I>, <I>world</I> svět <I>he</I>/<I>she</I>). Např. <I>The sun was finishing his day.</I> Slunce končilo svůj den. <I>It was like the lull before an earthquake when all nature holds her breath in terrified anticipation of the violence to come.</I> Bylo to jako klid před zemětřesením, kdy celá příroda zadržuje dech v hrůzyplném očekávání spouště, která nastane. <I>Life has dealt him his cruellest blow.</I> Život mu zasadil svou nejkrutější ránu. <I>All the world and his wife were there.</I> Byly tam všechny významné (známé) osobnosti.'$
'3.5 Pád','Gramatická kategorie pádu je v jazycích jako čeština reprezentována substantivní flexí. Jednotlivé členy pádového paradigmatu vyjadřují různé syntaktické vztahy vzhledem k predikativnímu slovesu (nominativ je pád podmětu, akuzativ přímého předmětu apod.) nebo vzájemné vztahy mezi větnými členy realizovanými substantivy (např. <I>střecha domu</I>, <I>zasažení bleskem</I> apod.)
Vedle tohoto pojetí pádu, vycházejícího z formálních paradigmatických obměn substantiva ve flektivních jazycích, se nověji objevilo pojetí sémantické, v němž se pády chápou jakou hloubkové syntaktické vztahy, které mohou být realizovány nejen flexí, nýbrž i předložkami a slovosledem. V tomto pojetí, známém jako pádová gramatika, se o pádech pojednává jako o sémantických rolích jmen; jednotlivé pády vyjadřují pojmy jako agentiv, objektiv, instrument, zdroj apod., tj. sémantické role substantivních větných členů (viz 13.14 a 13.31.1).'$
'3.51','Ve srovnání s rozvinutou flexí českého substantiva je anglický pádový systém chudý. Skládá se pouze z dvou tvarů, obecného, např. <I>pupil</I> žák, a tvaru homofonního s tvarem plurálu, tj. sykavkového zakončení s třemu výslovnostními alomorfy [s], [z], [ɪz], odlišeného v pravopise pomocí apostrofu: <I>pupil’s</I>, např. <I>the pupil’s answer</I> odpověď žáka, žákova odpověď. Tento tvar byl původně genitiv, avšak v současném jazyce si uchoval jen některé z genitivních funkcí. Neplní již funkci slovesného předmětu (na rozdíl od češtiny a staré angličtiny, srov. např. <I>vzdát se nároku</I>), ani funkci partitivní (<I>napít se čaje</I>). Může pouze determinovat nebo modifikovat substantivum, a proto vhodnější název než genitiv je adnominální pád. Adnominální pád bývá často označován jako posesivní forma, neboť má především funkci, která ho spojuje s posesivními zájmeny, srov. <I>Bill’s responsibility</I> Billova odpovědnost – <I>his responsibility</I> jeho odpovědnost. Posesivitou se však funkce adnominálního pádu nevyčerpávají (viz 3.51.5).
Proti obecnému pádu u substantiv rozlišují osobní zájmena a <I>who</I> tvary dva, podmětový (<I>I</I>, <I>he</I>, atd., <I>who</I>) a předmětový (<I>me</I> , <I>him</I>, atd., <I>whom</I>, viz 4.1, 4.5, 4.6).
Na druhé straně však přivlastňovací tvary <I>my</I>, <I>his</I> atd. součást zájmenného pádového paradigmatu netvoří, takže pádový systém zájem je také jen dvojčlenný. Členy dvojčlenného substantivního a dvojčlenného zájmenného systému se však liší.'$
'3.51.1','Adnominální pád se klade před substantivum, čímž se liší od genitivu s <I>of</I>, srov. <I>the earth’s origin</I> – <I>the origin of the earth</I> vznik země. Má tedy vzhledem k řídícímu substantivu stejné postavení jako modifikující adjektivum. S adjektivem má též společnou funkci přívlastku v případě, že je vyjádřen generickým substantivem, např. <I>A girl’s interests are rarely fixed.</I> Dívčí zájmy jsou zřídka ustálené (srov. druhové adjektivum v češtině). Je-li adnominální pád vyjádřen negenerickým substantivem, má funkci determinátoru, srov. <I>his wife’s relations</I> – <I>the relations of his wife</I> příbuzní jeho ženy.
<note id="3.51.1/P36">
Generický a negenerický adnominální pád se často liší přízvukem. Adnominální pád v generické funkci má tendenci stát se nositelem hlavního přízvuku celého sousloví, srov. <I>a ˈdoctor’s deˌgree</I> hodnost doktora, kdežto v sousloví s negenerickýkm adnominálním pádem mají obě substantiva stejně silný přízvuk: <I>my ˈmother’s ˈring</I> prsten mé matky. Proto spojení jako <I>a girl’s voice</I> bývá dvojznačné jen v psaném jazyce. Ve významu „dívčí hlas“ se uplatňuje prvá přízvuková struktura, ve významu „hlas nějaké dívky“ druhá.
</note>
Z funkčního hlediska tedy vyvstává otázka, máme-li co činit se substantivem. Pro substantivní chápání adnominálního pádu svědčí tyto rysy:
(a) Adnominální pád rozlišuje alespoň u některých substantiv tvar singuláru a plurálu, srov. <I>our child’s progress at school</I> pokrok našeho dítěte ve škole – <I>our</I> <I>children’s progress at school</I> pokrok našich dětí ve škole.
(b) Může být modifikován adjektivem (zatímco adjektivum se modifikuje nebo intenzifikuje adverbiem), např. <I>a young girl’s ideals</I> ideály mladé dívky. Adjektivum před spojením substantiva s adnominálním pádem může ovšem patřit i k řídícímu substantivu, srov. <I>a red doll’s cap</I> červená čepička pro panenku (<I>a red cap for a doll</I>).
(c) Determinátor u sousloví adnominálního pádu a řídícího substantiva patří většinou k adnominálnímu pádu. Tak je tomu vždy, má-li adnominální pád funkci determinátoru, např. <I>One man’s gain means another man’s loss.</I> Zisk jednoho člověka znamená pro jiného ztrátu. Jak ukazuje genitiv s <I>of</I> (<I>the gain of one man, the loss of another man</I>) patří <I>one</I> a <I>another</I> k <I>man’s.</I> Vazba s<I> of</I> rovněž demonstruje náhradu determinátoru řídícího substantiva <I>the gain</I>/<I>loss</I> adnominálním pádem. Podobně v případě <I>John’s choice</I> (Janova volba, volba Jana) jde o bezčlennost vlastního jména realizující adnominální pád, srov. <I>the choice of John.</I>
Stejné determinační vztahy mohou být i u adnominálního pádu fungujícího jako přívlastek (modifikátor, druhové adjektivum), srov. <I>a father’s pride</I> = <I>the pride of a father</I> otcovská pýcha, <I>a mother’s care</I> = <I>the care of a mother</I> mateřská péče. O příslušnosti neurčitého členu k adnominálnímu pádu svědčí zejména sousloví s neurčitou determinací, v nichž je řídící substantivum nepočitatelné a nepřipouští neurčitý člen (viz 3.23), např. <I>a boy’s courage</I> chlapecká odvaha – <I>the courage of a boy</I>, nikoliv *<I>a courage of a boy.</I>
Naproti tomu ve spojení jako <I>a student’s committee</I> studentský výbor, <I>a men’s club</I> pánský klub, <I>a women’s institute</I> ženský ústav patří člen k řídícímu substantivu, neboť neurčitý člen u plurálu není možný, srov. <I>a committee of</I>/<I>for students</I>, <I>a club for men</I>.
(d) Vedle přívlastkového adnominálního pádu někdy existuje (více či méně) synonymní vyjádření adjektivem, srov. <I>a father’s love</I> = <I>paternal love</I> otcovská láska, <I>a mother’s care</I> = <I>maternal care</I> mateřská péče. Také tyto příklady ukazují na substantivní charakter adnominálního pádu (determinace členem + substantivní sufix) na rozdíl od adjektiva.
Naproti tomu o oslabení substantivní povahy adnominálního pádu svědčí postavení (před řídícím substantivem jako u adjektiva), nerozlišení singulárového a plurálového tvaru (v mluveném jazyce) u všech substantiv tvořících pravidelný plurál na <I>-(e)s</I> a příponový (až aglutinační) charakter sufixu <I>’s</I>, který lze připojovat nejen k jednotlivým slovům, ale i celým souslovím (viz 3.51.2a)'$
'3.51.2 Forma adnominálního pádu je vyznačena sufixem a/nebo postavením před řídícím substantivem.','(a) Sufix adnominálního pádu je homonymní s koncovkou plurálu, tj. po neznělých souhláskách kromě [s], [ʃ], [tʃ] má formu [s], po znělých souhláskách kromě [z], [ʒ], [dʒ] a vokalickém zakončení je [z], v ostatních případech [ɪz]. Odlišuje se pouze v písmě psaním apostrofu <I>’s</I>. Tento sufix přibírají především substantiva v singuláru. U substantiv v plurálu se užívá jen tehdy, tvoří-li se plurál nepravidelně, tj. některým jiným prostředkem než koncovkou [s], [z], [ɪz], např. <I>Dick’s</I> [dɪks] <I>brother</I> Ríšův bratr, <I>Tom’s</I> [tɒmz] <I>journey</I> Tomova cesta, <I>my sister’s</I> [sɪstəz] <I>friends</I> přátelé mé sestry, <I>Charles’s</I> [tʃɑːlzɪz] <I>parents</I> Karlovi rodiče, <I>women’s</I> [wɪmɪnz] <I>rights</I> práva žen, ženská práva, <I>children’s</I> [tʃɪldrənz] <I>diseases</I> dětské nemoci apod.
Sufix adnominálního pádu má spíše povahu odvozovací přípony než flektivní koncovky, neboť se připojuje nejen k jednotlivým substantivům, nýbrž i k souslovím (tzv. <I>group genitive</I> skupinový genitiv), např. <I>a quarter of an hour’s ride</I> čtvrthodinová jízda, <I>Mr. Parker, the lawyer’s daughter</I> dcera pana Parkera, advokáta; <I>everybody else’s opinion</I> názor všech ostatních, <I>John of Luxembourg’s tomb</I> hrobka Jana Lucemburského, <I>the City of London’s boundary</I> hranice londýnského City, <I>our daughter-in-law’s relatives</I> příbuzní naší snachy apod.
Koordinovaná substantiva tvoří skupinový genitiv, vztahuje-li se řídící substantivum ke všem společně, např. <I>my uncle and my aunt’s house</I> dům mého strýce a tety (jeden dům patřící oběma), <I>in William and Mary’s reign</I> za (společné) vlády Viléma a Marie. Vztahuje-li se řídící substantivum ke každému z koordinovaných substantiv zvlášť, tvoří adnominální pád každé koordinované substantivum, např. <I>my father’s and my mother’s birthdays both fall in June.</I> Narozeniny otce i matky jsou v červnu.
(b) Substantiva v plurálu tvořeném pravidelnou koncovkou [s], [z], [ɪz] mají adnominální pád bez koncovky, tj. adnominálnost je vyznačena jen pozicí před řídícím substantivem. Singulár a plurál adnominálního pádu převážné většiny substantiv je tedy homofonní. Číslo adnominálního pádu je rozlišeno jen v písmě: v singuláru genitivní <I>s</I> následuje po apostrofu, kdežto v plurálu se apostrof píše až na konci. Srovnej <I>that boy’s</I> [bɔɪz] <I>father</I> otec toho chlapce – <I>those boys’</I> [bɔɪz] <I>father</I> otec těch chlapců. Není-li číslo vyjádřeno jinými prostředky, je adnominální pád v mluveném jazyce dvojznačný: <I>the boy’s</I>/<I>boys’</I> [bɔɪz] <I>father</I> otec (toho) chlapce/(těch) chlapců.
Ze substantiv tvořících plurál pravidelnou koncovkou <I>-(e)s</I> je adnominální pád odlišen pouze u typu s průvodní alternací <I>f</I>/<I>ve</I> (viz 3.11.21), např. <I>the thief’s escape</I> zlodějův únik – <I>the thieves’ escape</I> únik zlodějů.
Homofonie singuláru a plurálu u adnominálního pádu většinou není na závadu, neboť adnominální pád se nejčastěji tvoří od jmen vlastních, kde plurál nepřichází v úvahu, popř. je formálně odlišen, srov. <I>Newton’s law</I> Newtonův zákon – <I>the Newtons’ Christmas party</I> vánoční večírek Newtonových. U apelativ může být číslo adnominálního pádu indikováno determinátorem (singulár pomocí <I>a</I>, <I>this</I>, <I>that</I>, plurál nulovou determinací, <I>these</I>, <I>those</I>, zejména jsou-li tyto determinátory neslučitelné s číslem řídícího substantiva). Celkem se však plurálu adnominálního pádu užívá řidčeji než singuláru, a to především ve funkci přívlastkové, v níž má substantivum v adnominálním pádě generickou platnost, takže rozdíl mezi singulárem a plurálem přestává být relevantní (viz 3.12.4), např. <I>a printer’s</I>/<I>printers’ error</I> tisková chyba, <I>a bachelor’s</I>/<I>bachelors’ view on matrimony</I> mládenecký názor na manželství (<I>the view of a bachelor</I>/<I>bachelors</I>). <I>Foreigners’ mistakes are a common source of amusement.</I> (Christophersen 76) Chyby cizinců jsou běžný zdroj zábavy.
(c) Nulový exponent má též adnominální pád substantiv zakončených na [z], a to především víceslabičných jmen řeckých; v tomto případě se píše jen apostrof jako u adnominálního pádu substantiv s pravidelnou koncovkou plurálu. Např. <I>Achilles’</I> [əˈkɪliːz] <I>heel</I> Achillova pata, <I>Hercules’</I> [hɜːkjuliːz] <I>labours</I> Herkulovy práce, <I>Xerxes’</I> [zɜːksiːz] <I>army</I> Xerxova armáda.
Podobně má nulový exponent <I>Moses</I> Mojžíš (existuje však i pravopis <I>’s</I>): <I>Moses’, Moses’s</I> [məʊzɪz]. K substantivům s nulovým exponentem v adnominálním pádu se řadí též některá biblická jména na [s]: <I>Jesus</I> Ježíš (<I>Jesus’</I>, <I>Jesus’s</I> [dʒiːzəs]), <I>St. Agnes’ Eve</I> [æɡnɪs] předvečer sv. Anežky.
U domácích jmen zakončených na [z] výslovnost i pravopis adnominálního pádu kolísá. Výslovnost [ɪz] je častější, v pravopisu je naopak častější psaní bez <I>s</I>, např. <I>Dickens’</I>, <I>Dickens’s</I> [dɪkɪnzɪz], [dɪkɪnz] <I>novels</I> Dickensovy romány, <I>Burns’</I>, <I>Burns’s</I> [bɜːnzɪz], [bɜːnz] <I>poems</I> Burnsovy básně.
Substantiva zakončená na jinou sykavku než [z] mají adnominální pád na [ɪz], ať se píše v písmě <I>’s</I> nebo jen apostrof, např. <I>Keats’s</I>, <I>Keats’</I> [kiːtsɪz] <I>poems</I> Keatsovy básně, <I>Marx’s</I>, <I>Marx’</I> [mɑːksɪz] <I>Capital</I> Marxův Kapitál.
Z apelativ mají z eufonických důvodů nulový exponent substantiva zakončená na sykavku ve spojení se <I>sake</I>, např. (<I>I did it</I> udělal jsem to) <I>for peace’ sake</I> pro klid, pro mír, <I>for old acquaintance’ sake</I> kvůli staré známosti apod. Někdy se vynechává i apostrof a analogicky u substantiv zakončených jinak než na sykavku celý adnominální pád: vedle <I>for safety’s sake</I>, <I>for brevity’s sake</I> je i <I>for safety sake</I> pro bezpečnost, <I>for brevity sake</I> pro stručnost.'$
'3.51.3','Další rys adnominálního pádu svědčící o přehodnocení jeho původní genitivní funkce je omezenost jeho tvoření. Tvoří se především od jmen osob, a to jak od jmen vlastních, tak obecných, např. <I>Shakespeare’s last play</I> Shakespearova poslední hra, <I>the shoemaker’s son goes barefooot</I> ševcův syn (kovářova kobyla) chodí bos(a) apod. Jako označení jednotlivých osob se chovají též kolektiva, např. <I>Parliament’s decision</I> rozhodnutí parlamentu, <I>our clientele’s contentment</I> spokojenost našich zákazníků.
Se zvláštním typem vazby adnominálního jména osoby s elipsou řídícího substantiva se setkáváme v případech, kdy řídící substantivum označuje byt, veřejnou budovu (kostel, palác, nemocnici apod.) nebo provozovnu obchodu či služeb (<I>flat</I>, <I>residence</I>, <I>church</I>, <I>cathedral</I>, <I>palace</I>, <I>hospital</I>, <I>shop</I> apod.), např. <I>at my sister’s</I> u mé sestry, <I>at St. Paul’s</I> v katedrále sv. Pavla, <I>at St. Guy’s</I> v nemocnici sv. Víta, <I>the stationer’s</I> papírnictví, <I>the grocer’s</I> potravinářský obchod, <I>at the watchmaker’s</I> v hodinářství apod.
<note id="3.51.3/P37">
Částečně substantivizovaná adjektiva označující kolektivně osoby, např. <I>the poor</I> (viz 2.22.22), adnominální pád netvoří.
</note>
Z ostatních sémantických tříd substantiv tvoří adnominální pád vyšší živočichové (i mláďata), např. <I>a lion’s roars</I> řev lva, <I>the elephant’s tusks</I> slonovy kly, <I>the horse’s mane</I> koňova hříva, <I>the puppy’s clumsy movements</I> nemotorné pohyby štěněte; dále substantiva, která připouštějí personifikaci, tj. jména světadílů, zemí, měst, např. <I>Africa’s largest desert</I> největší poušť Afriky, <I>New England’s rocky shores</I> skalnaté břehy Nové Anglie apod., a další substantiva připouštějící personifikaci (viz 3.46), např. <I>the ship’s position</I> poloha lodi, <I>the sun’s rays</I> sluneční paprsky, <I>the moon’s orbit</I> dráha měsíce, <I>the earth’s crust</I> zemská kůra, <I>the world’s chief producer of steel</I> hlavní světový producent oceli, <I>her life’s greatest wish</I> její největší životní přání apod.
Mimo personifikaci se adnominálního pádu užívá u substantiv označujících časová období, např. <I>today’s newspaper</I> dnešní noviny, <I>this year’s crops</I> letošní úroda, <I>a month’s delay</I> měsíční zdržení, <I>a few days’s hospitalization</I> několikadenní hospitalizace, <I>to have a good night’s rest</I> dobře si v noci odpočinout (vyspat se), <I>in a week or two’s time</I> za jeden až dva týdny, <I>three weeks’s holiday</I> třítýdenní dovolená. <I>I belonged to that generation which saw, by chance, the end of a thousand years’ life.</I> (Lee 216) Patřil jsem k té generaci, která náhodou zažila konec tisíciletého života.
Adnominálního pádu se dále užívá v některých více či méně ustálených slovních spojeních (s <I>end</I>, <I>worth</I>, <I>throw</I> aj.), např. <I>at a stone’s throw</I> co by kamenem dohodil, <I>at arm’s length</I> na délku paže (přeneseně s odstupem), <I>(he was) at his journey’s end</I>, <I>at his wits’ end</I> (byl) na konci své cesty, s rozumem v koncích, <I>the water’s</I>/<I>the river’s edge</I> kraj vody/řeky, <I>to buy a pound’s worth of sweets</I> koupit za libru cukroví aj.
V mnoha případech lze užít jak adnominálního pádu, tak genitivní vazby s <I>of</I>, i když volba není zcela libovolná (uplatňují se faktory sémantické, stylistické, aktuální členění, rytmus aj.), např. <I>the factory’s products</I> / <I>the products of the factory</I> výrobky továrny, <I>the region’s chief industry</I> / <I>the chief industry of the region</I> hlavní průmysl oblasti, <I>the car’s speed</I> / <I>the speed of the car</I> rychlost auta aj.
<note id="3.51.3/P38">
Adnominálního pádu se pro stručnost hojně užívá v novinových titulcích. V literárním jazyce se tvoří i od dalších neživotných substantiv jako stylistický prostředek vyššího (poetického) stylu (podobně jako personifikace pomocí mužských a ženských zájmen).
</note>'$
'3.51.4','V případech jako <I>a chance remark of Mike’s</I> Míšova náhodná poznámka, <I>some friends of my cousin’s</I> nějací přátelé mého bratrance apod. máme co činit s vazbou dvou genitivů, předložkového a adnominálního. Základem vazby je nemožnost užívat před substantivem dvou determinátorů. Na rozdíl od češtiny angličtina nepřipouští sled <I>ten</I> (<I>jeden</I>, <I>nějaký</I>, <I>jakýkoliv</I>, <I>žádný</I> apod.) <I>Tomův</I> (<I>jeho</I> apod.) <I>nápad</I> *<I>that Tom’s</I> (<I>his</I>) <I>idea</I>. Vyžaduje-li řídící substantivum determinátor typu <I>a</I>, <I>any</I>, <I>some</I>, <I>that</I> apod., je nutno adnominální pád (pokud má též funkci determinátoru) postponovat, což vyžaduje připojení předložkou: <I>that idea of Tom’s</I>. Podobně u přivlastňovacích zájmen, srov. <I>several books of hers</I> několik jejích knih (viz 4.22).'$
'3.51.5','Adnominální pád má nejčastěji význam posesivní (jako přivlastňovací zájmeno), tj. vyjadřuje vůči řídícímu substantivu vztah vlastnictví, který lze parafrázovat pomocí <I>have</I>, např. <I>Jimmy’s new ball</I> Jimmyho nový míč (<I>Jimmy has a new ball</I>), <I>Mr. Newman’s secretary</I> sekretářka pana Newmana (<I>Mr. Newman has a secretary</I>).
Vedle toho vyjadřuje různé jiné genitivní vztahy. Vazba jako <I>our guest’s arrival</I> (příjezd našeho hosta) obsahuje genitiv podmětový (<I>our guest arrived</I>), <I>the chairman’s election</I> (zvolení přesedy) genitiv předmětový (<I>they elected the chairman</I>). Případy jako <I>Constable’s pictures</I> Constablovy obrazy, <I>Graham Greene’s novels</I> romány Grahama Greena, <I>Jane’s letter</I> Janin dopis, <I>Sam’s mistake</I> Samova chyba obsahují genitiv původce.
Některá substantiva připouštějí ve spojení s adnominálním pádem různé interpretace. Tak častá je homonymie genitivu podmětového a předmětového: <I>Bill’s accusation</I> Billovo obvinění – <I>Bill accused (sb.)</I> nebo <I>somebody accused Bill</I>. Spojení jako <I>John’s picture</I> vyjadřuje (1) obraz patřící Janovi (<I>a picture of John’s</I>), (2) obraz namalovaný Janem (<I>a picture of John’s</I>), (3) obraz zobrazující Jana (<I>a picture of John</I>) (vazba dvojího genitivu nemůže obsahovat genitiv předmětový).
Adnominální pád vyjádřený generickým substantivem má význam druhového adjektiva, např. <I>a lion’s share</I> lví podíl, viz 3.51.1c, d a 3.51.2b.'$
'3.51.6','U substantiv označujících neživotné entity a nižší živočichy se adnominální genitivní vztah vyjadřuje předložkou <I>of</I>, např. <I>the depth of the well</I> hloubka study, <I>the foot of a hill</I> úpatí kopce, <I>a topic of conversation</I> téma hovoru, <I>the victims of the earthquake</I> oběti zemětřesení, <I>a feeling of inferiority</I> pocit méněcennosti, <I>the humming of a bee</I> bzučení včely, <I>the remains of a Roman fort</I> zbytky římské pevnosti.
U životných substantiv se předložkový adnominální pád vyskytuje zejména při vyjádření předmětového vztahu, např. <I>the loss of his wife</I> ztráta jeho ženy (<I>he lost his wife</I>), <I>admission of new students</I> přijímání nových studentů (<I>they admit new students</I>), <I>the care of the patient</I> péče o pacienta.
Předložkový adnominální pád může ovšem vyjadřovat i vztah podmětový, srov. <I>the noise of traffic</I> hluk dopravy (<I>traffic makes noise</I>), <I>the efficacy of a cure</I> účinnost léčby (<I>the cure is efficacious</I>), <I>the meaning of the sentence</I> význam věty (<I>the sentence means...</I>) na rozdíl od <I>the translation of the sentence</I> překlad věty ([<I>somebody</I>] <I>translated the sentence</I>) (vztah předmětový).
Předložkový adnominální pád má dále význam partitivní a kvalitativní.
Partitivní význam se vyskytuje po substantivech vyjadřujících míru nebo množství, např. <I>a pint of beer</I> pinta piva, <I>a glass of milk</I> sklenice mléka, <I>a sheet of paper</I> arch papíru, <I>a slice of ham</I> plátek šunky, <I>two lumps of sugar</I> dvě kostky cukru, <I>a flock of birds</I> hejno ptáků, <I>a shoal of herring</I> hejno slanečků (bezkoncovkový plurál viz 3.11.24), <I>some of us</I> někteří z nás, <I>all of us</I> my všichni, <I>a lot of money</I> spousta peněz apod.
Kvalifikující (deskriptivní) předložková vazba s <I>of</I> je ekvivalentní modifikaci adjektivní, např. <I>a woman of foreign appearance</I> (<I>a foreign-looking woman</I>) žena vypadající jako cizinka (žena cizího vzezření), <I>a man of amnition</I> (<I>an ambitious man</I>) ctižádostivý člověk, <I>a decision of major importance</I> (<I>a very important decision</I>) rozhodnutí velké důležitosti (velmi důležité rozhodnutí) apod. Tento typ se vyskytuje i jako jmenná část přísudku: <I>That point is of particular interest.</I> Ten bod je zvlášťe zajímavý.
<note id="3.51.6/P39">
V důsledku různých syntakticko-sémantických vztahů mezi předložkovou vazbou s <I>of</I> a řídícím substantivem je někdy vyjádření konvertovaným substantivem synonymní, např. <I>a heap of rubbish</I> = <I>a rubbish heap</I> hromada smetí, <I>the top of the mountain</I> = <I>the mountain top</I> vrchol hory, jindy nikoliv, např. <I>a glass of wine</I> sklenice vína – <I>a wine glass</I> sklenice na víno, <I>a bottle of milk</I> láhev mléka – <I>a milk bottle</I> láhev od mléka, na mléko, <I>a cup of tea</I> šálek čaje – <I>a tea cup</I> šálek na čaj.
</note>
Od adnominálního pádu sufixálního se předložková vazba s <I>of</I> liší tím, že může odpovídat i českému lokálu, a to jak adnominálnímu, např. <I>the legend of King Arthur</I> legenda o králi Artušovi, <I>a story of friendship and perseverance</I> příběh (povídka) o přátelství a vytrvalosti, tak adverbálnímu, tj. stojí i po slovese ve funkci předmětu, např. <I>speak</I>, <I>talk</I>, <I>hear</I>, <I>dream of sth.</I> mluvit, slyšet, snít o něčem aj .
<note id="3.51.6/P40">
Předložkový předmět s <I>of</I> často alternuje s <I>about</I>, viz 3.52.5.
</note>
Předložková vazba s <I>of</I> odpovídá také českému adverbálnímu genitivu (bezpředložkovému i předložkovému), popř. jinému pádu, zejména u sloves pojících se s dvěma předměty, přímým a předložkovým (viz 13.38), např. <I>consist of sth.</I> skládat se z čeho, <I>get rid of sth.</I>, <I>sb.</I> zbavit se čeho, koho, <I>inform sb. of sth.</I> informovat koho o čem, <I>notify sb. of sth.</I> uvědomit koho o čem, <I>relieve sb. of sth.</I> zprostit koho čeho, <I>rob sb. of sth.</I> okrást, oloupit koho oč aj.
V případech jako <I>die of exhaustion</I> zemřít vyčerpáním, <I>taste of sth</I>. chutnat po čem, <I>smell of sth.</I> mít vůni (zápach) po čem, <I>be proud of sth.</I> být pyšný nač, <I>be sick of sth.</I> mít čeho dost, <I>be ashamed of sth.</I> stydět se zač, <I>be afraid of sth.</I> bát se čeho, <I>be glad of sth.</I> být rád čemu, <I>be tired of sth.</I> být unaven čím aj. vazba s <I>of</I> vyjadřuje příčinu.
Předložková vazba s<I> of</I> se liší od adnominálního pádu nejen funkcí předmětu, ale i tím, že nemá funkci determinátoru. Nadto se vyskytuje v apozičních konstrukcích typu <I>the city of Rome</I> město Řím, <I>the capital of Prague</I> hlavní město Praha, <I>a palace of a house</I> dům jako palác, <I>a mountain of a man</I> chlap jako hora, <I>a peach of a girl</I> děvče jako květ (broskev), <I>a honey of a find</I> báječný nález, <I>her fool of a husband</I> ten hlupák její manžel (viz 13.61.3), která je rovněž pro ni specifická.'$
'3.52','Vztahy vyjadřované ostatními českými pády se v angličtině vyjadřují postavením substantiva vzhledem k jiným větným členům nebo předložkami.'$
'3.52.1 Nominativní vztah','Český nominativ v angličtině nejčastěji odpovídá substantivu před určitým slovesem (v oznamovací větě), např. <I>The floor polishes easily</I>. Podlaha se snadno leští. (Srov. akuzativní funkci substantiva v postavení za slovesem: <I>She polished the floor.</I> [Vy]leštila podlahu. Jiné postavení podmětového nominativu a předmětového akuzativu viz 14.37 a 13.31). Substantivum vyjadřující nominativní vztah má ve větě nejčastěji funkci podmětu (viz 13.11), řidčeji jmenné části přísudku (viz 13.23.13) a doplňku (viz 13.7). Také tyto dvě funkce se vyjadřují pozicí (v souvislosti se syntakticko-sémantickou třídou slovesa). Substantivum realizující jmennou část přísudku stojí za slovesem sponovým, např. <I>Our aim is higher production.</I> Náš cíl je vyšší výroba. Substantivum realizující doplněk stojí po slovese plnovýznamovém, např. <I>He returend a broken man.</I> Vrátil se jako zlomený člověk.'$
'3.52.2','Dativní vztah viz nepřímý předmět (13.32). Vyjadřování dativního vztahu závisí na slovesné rekci. U ditranzitivních sloves (viz 8.62.4) se vyjadřuje postavením před přímým předmětem, např. <I>The nurse handed the doctor a syringe.</I> Ošetřovatelka podala lékaři injekční stříkačku. <I>Have you brought grandfather his medicine?</I> Přinesl jsi dědečkovi jeho lék? V postavení za přímým předmětem má substantivum vyjadřující dativní vztah obligatorně předložku (podle rekce slovesné <I>to</I> nebo <I>for</I>), srov. <I>The nurse handed the syringe to the doctor.</I> Ošetřovatelka podala injekční stříkačku lékaři. <I>I have brought the medicine for grandfather.</I> Přinesl jsem (ten) lék dědečkovi. Také v případech, kdy je nepřímý předmět od přímého oddělen nějakým(i) členem (členy) (např. ve větách tázacích a vztažných), mívá substantivum vyjadřující dativní vztah předložku (míra obligatornosti jejího užití je však u různých sloves různá), srov. <I>What has he done to his brother?</I> Co udělal svému bratrovi? <I>I don’t know what to buy for my husband.</I> Nevím, co koupit manželovi. Také v pasivu je tvar s předložkou obvyklejší nebo jedině možný, např. <I>Questionnaires have been sent to all members.</I> Dotazníky byly zaslány všem členům.
V aktivu, je-li vynechán přímý předmět, některá slovesa předložku vyžadují (např. <I>give to charity</I> dávat na dobročinnost), jiná nikoliv (<I>I told</I>/<I>promised my family.</I> Řekl/slíbil jsem to své rodině. <I>He paid the taxi-driver.</I> Zaplatil taxikáři.) aj.
Anglické substantivum bez předložky odpovídá českému dativu nejen po slovesech ditranzitivních, ale i po některých jiných, např. <I>believe sb.</I>/<I>sth.</I> věřit někomu/něčemu, <I>congratulate sb.</I> blahopřát komu, <I>help sb.</I> pomáhat komu, <I>mock sb.</I> vysmívat se komu, <I>prevent sth.</I> zabránit čemu, <I>threaten sb.</I> vyhrožovat komu, <I>trust sb.</I> důvěřovat komu, <I>understand sb.</I>/<I>sth.</I> rozumět komu/čemu, <I>wrong sb.</I> křivdit komu aj. (viz 13.31.2).
Předložková vazba s <I>to</I> je po některých slovesech obligatorní, a to jak v případech, kdy je jediným předmětem, např. <I>belong to sb.</I> patřit komu, <I>happen to sb.</I> stát se, přihodit se komu, <I>apologize to sb.</I> omluvit se komu, <I>lie to sb.</I> lhát komu aj. (viz 13.33), tak v případě sloves, která mají vedle předmětu typu dativního též předmět typu akuzativního, např. <I>communicate sth. to sb.</I> sdělit, oznámit komu co, <I>attribute sth to sb.</I> přisuzovat, připisovat komu co, <I>contribute sth. to sth.</I> přispět k čemu čím, <I>dedicate sth. to sb.</I> věnovat komu co aj. Po některých slovesech je <I>to</I> fakultativní (<I>write</I> psát, <I>phone</I> telefonovat, <I>wire</I> telegrafovat, <I>motion</I> pokynout, <I>signal</I> dát znamení aj.).
Předložková vazba s <I>to</I> v češtině ovšem neodpovídá jen dativu, nýbrž i jiným pádům, např. <I>adhere to sth.</I> držet se čeho, stát při čem, <I>agree</I>, <I>consent to sth.</I> souhlasit s čím, <I>listen to sb.</I>/<I>sth.</I> poslouchat koho/co (srov. <I>naslouchat čemu</I>/<I>komu</I>), <I>object to sth.</I> namítat proti čemu, <I>refer to sth.</I> odkazovat nač, <I>relate to sth.</I>/<I>sb.</I> týkat se čeho/koho aj. (viz 13.34).
Dativ označující osobu, jíž se odnímá, se vyjadřuje předložkou <I>from</I>, např. <I>Don’t take toys from your younger brothers.</I> Neber svým mladším bratrům hračky.
Anglické ekvivalenty českého dativu volného (tj. dativu, který není součástí slovesné rekce) jsou většinou předložkové vazby s <I>for</I> a <I>on</I>. Předložková vazba s <I>for</I> obvykle odpovídá českému dativu prospěchu (dativus commodi), např. <I>I’ll keep my fingers crossed for Ann.</I> Budu Anně držet palce. Dativ označující osobu, kterou slovesný děj zasahuje nepříznivě (dativus incommodi) obvykle odpovídá předložkové vazbě s <I>on</I>, řidčeji s <I>for</I>, např. <I>The cream went bad on the cook.</I> Krém se kuchařce zkazil. <I>A thing like that may spoil all pleasure for Jane.</I> Něco takového může Janě pokazit všechnu radost.
Dativ zřetelový obvykle odpovídá předložkové vazbě s <I>to</I> (v češtině bývá též <I>pro</I>), např. <I>It was no surprise to his parents.</I> Pro jeho rodiče to nebylo žádné překvapení. <I>He is invariably polite to his staff.</I> Je k svému personálu vždycky zdvořilý.
Dativ posesivní nejčastěji odpovídá přivlastňovacímu zájmenu nebo adnominálnímu pádu. <I>He squeezed the girl’s arm.</I> Stiskl dívce paži. <I>The wind blew off Jim’s hat.</I> Vítr odnesl Jimovi klobouk.
Dativ kontaktový (sdílnosti, etický), sloužící k navázání nebo udržení kontaktu mezi mluvčím a adresátem, nemá v angličtině strukturní obdobu, mohou ho však nahradit jiné kontaktové prostředky (<I>you see</I>, <I>you know</I> apod.), např. Ona vám zbledla, jako když jdou na ni mdloby. <I>You see she turned pale as if she were going to faint.</I>
Český emocionální (afektivní) dativ u zájmen osobních, např. <I>To je mi pěkný pořádek</I> v angličtině nemá obdobu, srov. <I>This is a nice state of things.</I> Emotivnost lze ovšem vyjádřit jinými prostředky (viz 14.36.5).
Český dativ označující osobu zainteresovanou na ději může v angličtině odpovídat též podmětu slovesa <I>have</I> s participiem: <I>The boy had his hand crushed in an accident.</I> Chlapci byla při nějaké nehodě rozdrcena ruka. Srov. též zájmenný dativ v <I>I wont’t have you coming here.</I> Nechoď mi sem.'$
'3.52.3 Vztah akuzativní','Akuzativní vztah nejčastěji vyjadřuje přímý předmět (viz 13.31). V angličtině se vyjadřuje postavením substantiva za slovesem určitým, srov. <I>The boy hit the girl.</I> Chlapec udeřil dívku. – <I>The girl hit the boy.</I> Dívka udeřila chlapce.
Českému akuzativu v angličtině často též odpovídá předložková vazba, např. <I>look for sth.</I> hledat něco, <I>call on sb.</I> navštívit koho, <I>call for sth.</I> vyžadovat co, <I>take to sb.</I> oblíbit si koho, <I>attend to sth.</I>/<I>sb.</I> obstarat, vyřídit co, <I>run over sth.</I>/<I>sb.</I> přejet koho/co, <I>take over sth.</I> převzít co aj.'$
'3.52.4 Vokativ','Vokativ se liší od ostatních pádů tím, že neslouží k vyjadřování větných vztahů. Není začleněn do větné stavby, nýbrž má sám o sobě větnou povahu, a to funkci oslovení (viz 12.41.1f). Podobá se tak citoslovci, v něž někdy poklesá (srov. české <I>pane</I>, <I>panečku</I>, <I>hrome</I> apod.) Jeho nezačleněnost do větné stavby se projevuje v intonaci (tvoří samostatnou intonační jednotku).
Vokativ označuje adresáta projevu a zároveň obrací jeho pozornost k sdělovanému obsahu nebo k mluvčímu. Jeho základní funkce je navázat nebo udržet kontakt mezi mluvčím a adresátem, např. <I>Peter, answer the door!</I> Petře, jdi otevřít!
U apelativ se vokativ morfologicky vyznačuje nepřítomností členu, např. <I>Nurse!</I> Sestro! (= Ošetřovatelko!) <I>Ladies and gentlemen, thank you for your attention.</I> Dámy a pánové, děkuji vám za pozornost.
Vedle kontaktové funkce má vokativ též funkci hodnotící, např. <I>Coward!</I> Zbabělče! <I>Flatterer!</I> Lichotníku! <I>You liar!</I> Ty lháři! apod.'$
'3.52.5 Lokálový vztah','Český lokál nejčastěji odpovídá předložkové vazbě s <I>of</I> nebo <I>about</I> (a to jak adnominální, tak adverbální), např. <I>a certificate of attendance</I> potvrzení (osvědčení) o docházce, <I>think of sth.</I> přemýšlet o čem (viz 3.51.6), <I>the proverb about the gift horse</I> přísloví o darovaném koni, <I>What do you know about it?</I> Co o tom víte?
Vedle vazeb s <I>of</I> a <I>about</I> se vyskytuje též vazba s <I>on</I>, např. <I>speak</I>, <I>write</I>, <I>lecture on a subject</I> mluvit, psát, přednášet o nějakém předmětu, <I>a report on an experiment</I> zpráva o experimentu apod. Rozdíl mezi <I>of</I>, <I>about</I>, <I>on</I> např. u slovesa <I>speak</I> spočívá v tom, že <I>speak of</I> = mluvit, zmínit se o, <I>speak about</I> = mluvit podrobněji, obšírněji, kdežto <I>speak on</I> vytyčit, specifikovat předmět hovoru.
Český adverbální lokál někdy v angličtině odpovídá jiným vazbám, přímému předmětu nebo jiné předložce, např. <I>doubt sth.</I> pochybovat o čem, <I>mention sth.</I> zmínit se o čem, <I>discuss sth.</I> diskutovat o čem, <I>consider sth.</I> uvažovat o čem, <I>deal with sth.</I> pojednávat o čem aj. (viz 13.37).'$
'3.52.6 Instrumentál','Český instrumentál v angličtině odpovídá různým předložkovým vazbám, popř. přímému předmětu podle toho, jaký je jeho význam a syntaktická funkce.
(a) Předložková vazba s <I>with</I> nejčastěji vyjadřuje nástroj nebo prostředek, např. <I>wipe one’s lips with a napkin</I> utřít si rty ubrouskem, <I>cut with a knife</I>/<I>scissors</I>/<I>a saw</I> krájet nožem/stříhat nůžkami/řezat pilou, <I>prick oneself with a needle</I> píchnout se jehlou apod. Vyjadřuje se jak se slovesy vyjadřujícími činnost záměrnou, tak nezáměrnou. Srovnej: <I>He struck the table with his fist.</I> Udeřil pěstí do stolu (činnost záměrná) – <I>Take care! You could have knocked the vase down with your sleeve.</I> Dávej pozor! Mohla jsi rukávem srazit vázu (činnost nezáměrná).
Jiný typ předložkové vazby s <I>with</I> představují případy jako <I>She covered the table with a cloth.</I> Přikryla stůl ubrusem. <I>They loaded the lorry with timber.</I> Naložili nákladní auto dřevem. <I>Her eyes filled with tears.</I> Oči se jí zalily slzami. Substantivum v předložkové vazbě označuje látku, která vyplňuje příslušný prostor (lokalitu), vyjádřený přímým předmětem nebo podmětem (u intranzitivních sloves a v pasivu: <I>The well filled with water.</I> Studna se naplnila vodou. <I>The hills were covered with snow.</I> Kopce byly pokryty sněhem. <I>The sack was stuffed with straw.</I> Pytel byl nacpán slámou. U tohoto typu může někdy substantivum označující látku stát i v podmětu, zejména u dějů, které nevyžadují činitele, srov. <I>Snow covered the hills. The tears filled her eyes.</I>
Další typ předložkové vazby s<I> with</I> označuje zdroj nebo příčinu stavu vyjádřeného slovesem. Příčina může být abstraktní dějová, např. <I>She trembled with fear</I>/<I>rage.</I> Třásla se strachem/zlostí. <I>He was shaking with laughter.</I> Otřásal se smíchem. <I>He groaned with pain.</I> Zaúpěl bolestí. <I>Her teeth chattered with cold.</I> Zuby jí drkotaly zimou. <I>She calmed herself with that thought.</I> Tou myšlenkou se uklidnila. Nebo může jít o příčinou konkrétní nedějovou, např. <I>He splashed himself with mud.</I> Postříkal se blátem. <I>She soiled</I> (<I>dirtied</I>) <I>her hands with earth.</I> Ušpinila si ruce hlínou (česky též <I>od hlíny</I>). Kauzativní povaha této vazby je zřejmá, je-li příčina (zdroj) konstruována jako podmět: <I>That thought calmed her.</I>
(b) Prostředek se často vyjadřuje též předložkovou vazbou s<I> by</I>, např. <I>a sound hardly distinguishable by ear</I> zvuk sotva rozeznatelný uchem. <I>Call me by my first name.</I> Říkej mi křestním jménem. <I>We entered by the front door.</I> Vstoupili jsme předními dveřmi. <I>Send it by post.</I> Pošli to poštou. <I>I’ll inform you by letter, by telephone, by wire.</I> Budu vás informovat dopisem, telefonem, telegramem; <I>go by car, bus, tram, train, underground</I> (<I>tube</I> [brit.], <I>subway</I> [amer]) jet autem, autobusem, tramvají, vlakem, metrem.
Předložková vazby s<I> by</I> dále vyjadřuje původce, např. a <I>picture by Turner</I> obraz od Turnera, rovněž v pasivu, např. <I>He was killed by lightning.</I> Byl zabit bleskem (zabil ho blesk) (viz 8.84.22b).
(c) Prostředek se též vyjadřuje předložkovou vazbou s<I> through</I>, např. <I>He got out through the window.</I> Dostal se ven oknem. <I>She passed through the open gateway.</I> Prošla otevřenými vraty; <I>drink through a straw</I> pít slámkou apod.
(d) Instrumentál ve funkci slovesného předmětu často odpovídá anglickému předmětu přímému, např. <I>throw sth.</I> házet čím, <I>shake one’s head</I> vrtět (potřásat) hlavou, <I>shrug one’s shoulders</I> krčit rameny, <I>wring one’s hands</I> lomit rukama, <I>wink one’s eye</I> mrknout okem, <I>point one’s finger</I> ukázat prstem, <I>rattle a chain</I> chřestit řetězem, <I>despise sb</I>./<I>sth.</I> pohrdat kým/čím aj. (viz 13.31.18), popř. jiné předložkové vazbě než s <I>with</I>, <I>by</I>, <I>through</I>, např. <I>abound in sth.</I> oplývat čím, <I>boast of sth.</I> chlubit se čím, <I>be engaged in sth.</I> být zaměstnán čím, <I>be tired of sth.</I> být unaven čím, mít čeho dost, <I>deal in sth.</I> obchodovat čím, <I>deal with sth.</I> zabývat se čím, <I>suffer from sth.</I> trpět čím aj.
Anglické předložkové vazby odpovídající českému instrumentálu mají většinou i obdobné syntaktické funkce jako český instrumentál: příslovečné určení nástroje a prostředku viz (a), (b), (c), původce viz (b), příčiny viz (a), místa, např. <I>go through the wood</I> jít lesem, <I>come by the nearest road</I> přijít nejkratší cestou, způsobu, např. <I>by mistake</I> omylem, <I>by chance</I> náhodou aj.
Některé vazebné rozdíly jsou ve vyjadřování časových určení, např. <I>by day</I> ve dne, <I>by night</I> v noci; chvílemi <I>now and then</I>, <I>from time to time</I>, každým okamžikem <I>(at) any moment</I> aj.
Český instrumentál ve funkci jmenné části přísudku a doplňku odpovídá anglickému substantivu v obecném pádě, např. Krádež zůstala nevyřešenou záhadou. <I>The theft remained an unsolved mystery.</I> Byl zvolen předsedou. <I>He was elected chairman.</I>
<ref id="3.52.6/L01">
Allan K. 1980, Anderson 1968, 1977, Christophersen 1939, Gordon – Krilova 1964, Hansen 1970, Hawkins J. 1978, Hawkins R. 1981b, Hewson 1972, Hlavsa 1968, 1975, Kaluza 1968, Konderski 1973, Krámský 1968, 1972, Kraus 1977, Krzeszowski 1973, McEldowney 1977, Perlmutter 1970, Poldauf 1969a, 1970, Skalička 1950, Sørensen 1959, Spalatin 1979, Stephanides 1977, Tahal 1977, Vachek 1955a, 1964, Yotsukura 1970.
</ref>'$
'4 Zájmena','Zájmena se jako slovní druh vyznačují svou specifickou sémantikou a některými zvláštnostmi formálními. Po stránce syntaktické se většinou řadí k substantivům, s nimiž mají stejné větněčlenské funkce, popř. plní funkci determinátorů; jiné druhy se chovají jako adjektiva a další jako adverbia.
Sémantická specifičnost zájmen spočívá v tom, že postrádají lexikální význam, resp. vyjadřují jen obecné kategoriální významy jako osoba, věc, místo, čas, např. <I>já</I>, <I>někdo</I> o referentovi nic nevypovídá kromě toho, že jde o osobu. S tím souvisí jejich další specifický významový rys, totiž že mají proměnlivou referenci, tj. podle situace promluvy a/nebo kontextu odkazují na různé osoby nebo předměty.
Zájmena vytvářejí uzavřený systém, tj. každá podskupina zájmen má poměrně malý, neměnný počet členů. Vyznačují se některými odlišnostmi v kategorii pádu, rodu a čísla. V angličtině některá zájmena rozlišují pád podmětový a předmětový (srov. specifický deklinační typ zájmen v češtině) a rod mužský, ženský a střední. Protiklad čísla se neuplatňuje u všech podskupin a má některé zvláštnosti. Specificky zájmenná kategorie je kategorie osoby, kterou zájmena sdílejí se slovesy.'$
'4.1 Zájmena osobní',''$
'4.11','Anglický systém osobních zájmen se skládá ze sedmi členů: <I>I</I> já, <I>you</I> ty, vy, <I>he</I> on, <I>she</I> ona, <I>it</I> ono, <I>we</I> my a <I>they</I> oni, ony, ona. Od českého systému se liší 2. osobou, která nerozlišuje číslo. <I>You</I> je oslovení pro osobu, které tykáme nebo vykáme, jakož i oslovení pro více osob, srov. <I>Have you finished?</I> Už jsi skončil(a)? Už jste skončil(a)? Už jste skončili (skočily)? Dále se liší 3. os. plurálu, která nerozlišuje rod, srov. <I>they</I> oni, ony, ona.
<note id="4.11/P01">
Českému tykání zpravidla odpovídá anglické oslovování křestním jménem. Zájmeno 2. os. rozlišovalo číslo v starším jazyce: singulár <I>thou</I> [ðaʊ] (předmětový pád <I>thee</I> [ðiː], posesivum <I>thy</I> [ðaɪ]) – plurál <I>ye</I> [jiː], <I>you</I> (předmětový pád <I>you</I>). Plurálu se užívalo nejen pro oslovení více osob, nýbrž i jedné osoby (výše postavené, neznámé apod.) podobně jako v češtině. V současném jazyce je <I>thou</I> arachaismus, který se uchoval v jazyce básnickém, náboženském aj.
</note>
Anglická osobní zájmena mají specifický deklinační systém rozlišující pád podmětový a předmětový, čímž se liší od deklinačního systému substantiv. Shodný rys obou systémů je adnominální genitiv, který je u osobních zájmen totožný s posesivem (viz 4.2).
<table>podmětový tvar předmětový tvar
<I>I</I> já <I>me
you</I> ty, vy <I>you
he</I> on <I>him
she</I> ona <I>her
it</I> ono <I>it
we</I> my <I>us
they</I> oni, ony, ona <I>them</I></table>
Zájmeno 2. os. <I>you</I> ty, vy a 3. os. středního rodu <I>it</I> podmětový a předmětový tvar nerozlišuje.'$
'4.12','Užívání podmětových a předmětových tvarů osobních zájmen v současné angličtině ukazuje, že podmětové tvary v podstatě plní funkci, kterou ve flektivních jazycích jako je plní slovesné osobní koncovky. Postavení (v oznamovací větě) před slovesem určitým (v tázací větě za slovesem určitým) je totiž jediná pozice, v níž je podmětový tvar pevně zakotven. Srovnej:
<table><I>I</I> nemohu čekat tak dlouho
<I>you</I> nemůžeš (nemůžete) čekat tak dlouho
<I>he</I> <I>can’t wait</I> (on) nemůže čekat tak dlouho
<I>she</I> <I>so long</I> (ona) nemůže čekat tak dlouho
<I>it</I> nemůže to čekat tak dlouho
<I>we</I> nemůžeme čekat tak dlouho
<I>they</I> nemohou čekat tak dlouho</table>
Tvarů předmětových se užívá ve funkci předmětu (přímého, nepřímého, předložkového), např. <I>You needn’t see me off.</I> Nemusíte mě vyprovázet. <I>I promised him nothing.</I> Nic jsem mu neslíbil. <I>Must you shout at her?</I> Musíš na ni křičet? <I>They have an advantage over us.</I> Mají před (nad) námi výhodu.
<note id="4.12/P02">
<I>Us</I> v imperativu 1. os. plurálu má zpravidla redukovaný tvar <I>’s</I>, např. <I>Let’s try it</I>! Zkusme to.
</note>
Užívání předmětových tvarů se však na funkci předmětu neomezuje. V zásadě se jich užívá všude, kde nenásleduje určité sloveso: po sponě (jako jmenná část přísudku), v platnosti větné a po spojkách při elipse slovesa. Tvar podmětový se v těchto případech udržuje pouze vlivem školy a jazykových příruček, které zde předmětový tvar připouštějí nejvýš jako hovorovou, neformální variantu správného tvaru podmětového. Pro běžně mluvený jazyk lze však předmětové tvary považovat za normu; podmětové tvary zde působí formálně, až pedantsky. Např. <I>That’s him.</I> To je on. <I>It’s me.</I> To jsem já. <I>It might have been her.</I> Mohla to být ona. Tvar <I>me</I> je v těchto případech přijatelnější než ostatní předmětové tvary, patrně pro formální podobnost s podmětovými tvary <I>he</I>, <I>she</I>, <I>we</I>.
Podmětového tvaru se užívá v případech jako <I>I am I</I> já jsem já, <I>he is he</I> on je on apod. a následuje-li zájmeno reflexivní, např. <I>It was he himself.</I> Byl to on sám.
Ve vytýkací konstrukci rozhoduje syntaktická funkce, kterou má koreferenční relativum ve vztažné větě. Je-li podmětem, má vytčené osobní zájmeno zpravidla tvar podmětový, např. <I>It was I who put the envelope on your desk.</I> To já jsem vám dal tu obálku na stůl. Má-li relativum ve vztažné větě funkci předmětu, nejčastější konstrukce je předmětové osobní zájmeno s nulovým relativem, např. <I>It’s not him I am worried about.</I> O něho si starosti nedělám. <I>It’s her I feel sorry for.</I> Je to ona, koho je mi líto.
Po <I>as</I>, <I>than</I> a <I>but</I> se v běžně mluveném jazyce rovněž užívá předmětových tvarů, avšak jelikož tyto výrazy primárně fungují jako spojky, zevšeobecnění předmětového tvaru může vést k dvojznačnostem, např. <I>He treats me worse than her.</I> Zachází se mnou hůře než s ní/hůře než ona. Proto se v těchto případech vyžaduje tvar vyjadřující příslušnou funkci: <I>He treats me worse than she.</I> Zachází se mnou hůře než ona. <I>He treats me worse than her.</I> Zachází se mnou hůře než s ní. Protože se však podmětové tvary pociťují jako pedantské, volba tvaru pro podmětovou funkci se obvykle řeší užitím slovesné proformy: <I>He treats me worse than she does.</I> Zachází se mnou hůře než ona.
Kde není nebezpečí dvojznačnosti, užívá se většinou tvarů předmětových, např. <I>No one saw him but me.</I> Nikdo ho neviděl kromě mne. <I>I work as hard as him.</I> Pracuji stejně pilně jako on. Ve formálnějších projevech se však užívá tvar podmětový, srov. <I>Such men as he are intolerable.</I> Takoví lidé jako on jsou nesnesitelní. <I>They have greater responsibility than we.</I> Mají větší odpovědnost než my.
<note id="4.12/P03">
Spojení <I>you and I</I> se někdy chápe jako neměnná jednotka, takže se objevuje nepatřičně místo <I>you and me</I> v případech jako <I>between you and I</I> mezi námi aj.
</note>
<note id="4.12/P04">
Anglická osobní zájmena v předmětovém tvaru připouštějí adjektivní modifikaci, např. <I>Poor me!</I> Já chudák! <I>Lucky you!</I> Ty šťastlivče! <I>What about poor little me?</I> A co já chudinka?
</note>'$
'4.13','Zájmena 1. a 2. os. mají některé společné rysy, jimiž se liší od zájmen 3. os. Zájmeno 1. os. odkazuje na mluvčího a zájmeno 2. os. na adresáta, takže referenti těchto zájmen jsou určeni situací promluvy. <I>I</I> a <I>you</I> mají tedy funkci deiktik (stejně jako <I>this</I> tento, <I>that</I> tamten, <I>here</I> zde, <I>now</I> nyní, viz 1.2, pozn. 2). Zájmena 3. os. odkazují na všechno ostatní (kromě mluvčího a adresáta). Na rozdíl od zájmen 1. a 2. os. mají především funkci anaforickou, tj. odkazují na substantivum, které se už vyskytlo v předcházejícím textu, srov. <I>I gave the list to Jane, but she probably didn’t read it.</I> Dal jsem ten seznam Janě, ale asi si ho nepřečetla. V druhé větě <I>she</I> odkazuje na <I>Jane</I> z první věty a <I>it</I> na <I>the list</I>. Zájmena 3. os. mají tedy stejnou funkci jako anaforický určitý člen (viz 3.32.22), srov. <I>There’s gap in the fence not far from here. Through the gap</I>/<I>through it you can get straight to the farm.</I> Nedaleko odtud je v plotě mezera. Tou mezerou/skrz ni se dostanete přímo k farmě.
Zájmeno 3. os. může zastupovat substantivum s určitou i neurčitou determinací, avšak v druhém případě pouze tehdy, jde-li o neurčitou determinaci specifickou, tj. referent substantiva i zájmena musí být táž jednotlivina, srov. <I>I’ve bought a new hat, but my husband doesn’t like it.</I> Koupila jsem si nový klobouk, ale manželovi se nelíbí. Jde-li o neurčitou determinaci nespecifickou, je substantivní proforma nikoliv zájmeno osobní, nýbrž <I>one</I>, srov. <I>I’ve bought a new hat and Jane has bought one</I> (*<I>it</I>)<I>, too.</I> Koupila jsem si nový klobouk a Jana si také (jeden) koupila. V tomto případě nejde o totožnou jednotlivinu, nýbrž o totožnost v rámci třídy (předmětů klobouků).
Přestože je základní funkce zájmen 3. o s. anaforická, může jich být užito i deikticky, např. je-li v místnosti jedna neznámá dívka nebo několik neznámých osb, je možno se zeptat vedle <I>Who is that girl?</I> Kdo je ta dívka? <I>Who are those people?</I> Kdo jsou ti lidé? i <I>Who is she? Who are they?</I>
Další rozdíl mezi zájmeny 1. a 2. os. na straně jedné a zájmeny 3. os. na straně druhé spočívá ve významu plurálu. <I>They</I> zastupuje plurálové substantivum a má tedy stejný význam jako plurál substantiv, tj. označuje větší počet příslušného předmětu než jeden. <I>We</I> však neoznačuje <I>I</I> + <I>I</I> + <I>I….</I>, nýbrž „já a další osoby“. Podobně <I>you</I> označuje <I>you</I> + <I>you</I> + <I>you….</I> pouze v základním významu, tj. týká-li se jen adresátů v situaci promluvy. Zahrnuje-li osoby mimo situaci promluvy, má podobný význam jako <I>we</I>, tj. „ty a další osoby“.
<note id="4.13/P05">
Místo <I>I</I> se někdy užívá zájmena 1. os. plurálu <I>we</I>: je to v případě „královského“ <I>my</I> (zejména v starším jazyce), např. <I>we, the king of England</I> my, král anglický (plurál majestatikus); dále v odborném jazyce (psaném i mluveném) se vyskytuje plurál modestiae, jímž se autor vyhýbá přímému odkazu na vlastní osobu, např. <I>As we attempted to show above….</I> Jak jsme se pokusili (= jak jsem se pokusil) ukázat výše…
</note>'$
'4.14','Zájmena <I>you</I> a <I>they</I> vedle své základní funkce odkazují též na všeobecného lidského činitele: člověk, lidé. Oba tyto prostředky okazování na všeobecného lidského konatele jsou charakteristické pro běžně mluvený jazyk. V odborném jazyce, zejména psaném, se v této funkci uplatňuje 1. os. plurálu <I>we</I> a pasivum implikující všeobecného konatele (viz 8.84.22a). Kromě těchto prostředků se užívá zájmena <I>one</I>, které je rovněž příznačné pro vyšší styl.
Nejčastější hovorový prostředek odkazování na všeobecného konatele je <I>you</I>, které je v této funkci častější než 2. os. v češtině. Odpovídá i české reflexivní formě slovesné a jiným prostředkům, srov. <I>You change three times.</I> Přesedá se třikrát. <I>You can’t see the road from here.</I> Silnici odtud není vidět. <I>Sweets make you fat.</I> Po sladkostech se tloustne. <I>You</I> vždy zahrnuje adresáta. Má v této funkci konstantního referenta, tj. nemění se v<I> I</I> v replice adresáta, jak je tomu v případech, že adresát odkazuje na sebe. Srovnej <I>You look a bit tired. – Do I?</I> Vypadáš trochu unaveně. Opravdu (vypadám)? – <I>You change three times. – Do you</I>? Přesedá se třikrát? – Opravdu (se přesedá třikrát)? <I>
They</I> jako prostředek odkazování na všeobecného konatele v češtině odpovídá 3. os. plurálu nebo reflexivní formě slovesné. Od <I>you</I> se liší tím, že vylučuje mluvčího i posluchače. Např. <I>Where do they sell it?</I> Kde to prodávají / kde se to prodává?<I>
We</I> odpovídá 1. os.plurálu, např. <I>How easily we talk about death and suicide when we’re young.</I> (Anderson 337) Jak snadno mluvíme o smrti a sebevraždě, když jsme mladí. <I>We</I> vždy zahrnuje mluvčího. <I>
One</I> odpovídá českému <I>člověk</I>. Na <I>one</I> označujícího všeobecného konatele se odkazuje pomocí <I>one’s</I>, <I>oneself</I>, <I>one</I> (v americké angličtině též pomocí <I>his</I>, <I>himself</I>, <I>him</I>). <I>One</I> se shoduje s českým <I>člověk</I> v tom, že zahrnuje mluvčího, avšak liší se stylisticky. Přestože se vyskytuje v jazyce psaném i mluveném, je to prostředek vyššího stylu, kdežto <I>člověk</I> je prostředek ryze hovorový. (Stylisticky českému <I>člověk</I> tedy spíše odpovídají výrazy <I>a man</I>, <I>a fellow</I>, amer. <I>a guy</I>, popř. i <I>a girl</I> aj.) Např. <I>One can’t help trusting to luck.</I> Člověk nemůže nespoléhat na štěstí. <I>One doesn’t like to have one’s word doubted.</I> Člověk nemá rád, pochybuje-li se o jeho slovu.'$
'4.15','Zájmeno <I>it</I> má jednak stejné funkce jako <I>he</I> a <I>she</I>, tj. odkazuje anaforicky nebo deikticky na neživotné entity nebo nižší živočichy, např. <I>Paul offered Jane a cigarette, but she declined it.</I> Pavel nabídl Janě cigaretu, ale odmítla ji (anaforické <I>it</I>); při zaslechnutí nějakého neobvyklého šramotu se můžeme zeptat <I>Did you hear it? What was it?</I> Slyšel jsi to? Co to bylo? (deiktické <I>it</I>).
Kromě toho má však <I>it</I> ještě další funkce, které ostatní zájmena 3. os. nemají. Ve větách odpovídajících českým jednočlenným větám slovesným typu <I>prší</I>, <I>sněží</I>, <I>je tma</I>, <I>je teplo</I>, <I>je zima</I> atd. (viz 12.31.11a) <I>it</I> zaplňuje místo podmětu jako formální prvek, který vyžaduje dvojčlenná struktura anglické věty. Srov. <I>It’s raining</I>, <I>it’s snowing</I>, <I>it’s dark</I>, <I>it’s warm</I>, <I>it’s cold</I> atd.
Další specifická funkce zájmena <I>it</I> je předjímání větného nebo infinitivního, popř. i gerundiálního podmětu, který je extraponován do postverbální pozice, např. <I>It’s a pity we can’t stay longer.</I> Škoda, že se nemůžeme zdržet déle. (Viz 13.13.2)'$
'4.2 Zájmena přivlastňovací','Na rozdíl od češtiny jsou v angličtině dva soubory přivlastňovacích zájmen, tzv. zájmena nesamostatná a samostatná:
<table> nesamostatná samostatná
<I>
my</I> můj <I>mine
your</I> tvůj, váš <I>yours
his</I> jeho <I>his
her</I> její <I>hers
its</I> jeho  <I>its
our</I> náš <I>ours
their</I> jejich  <I>theirs</I></table>
<note id="4.2/P06">
<I>Thou</I> má nesamostatné posesivum <I>thy</I>, samostatné <I>thine</I>, vyskytující se archaicky i před substantivem s vokalickým začátkem, např. <I>thine uncle</I> tvůj strýc.
</note>'$
'4.21','Nesamostatná přivlastňovací zájmena mají funkci determinátorů, tj. jsou v komplementární distribuci s členem, zájmeny ukazovacími, neurčitými a dalšími determinátory (viz 3.31). Stejně jako adjektiva nerozlišují rod a číslo, srov. <I>my failure</I> můj nezdar, <I>my forgetfulness</I> má zapomnětlivost, <I>my disappointment</I> mé zklamání, <I>my colleagues</I> moji kolegové, <I>my objections</I> mé námitky, <I>my wishes</I> mé přání.
Na rozdíl od češtiny nemá angličtina přivlastňovací zájmeno zvratné. Podmětu se přivlastňuje zájmenem příslušné osoby, srov.
<table><I>I</I> like <I>my</I> work. Mám rád(a) <I>svou</I> práci.<I>
You</I> like <I>your</I> work. Máš (máte) rád(i) <I>svou</I> práci.<I>
He</I> likes <I>his</I> work. Má rád <I>svou</I> práci.<I>
She</I> likes <I>her</I> work. Má ráda <I>svou</I> práci.<I>
We</I> like <I>our</I> work. Máme rádi (rády) <I>svou</I> práci.<I>
They</I> like <I>their</I> work. Mají rádi (rády) <I>svou</I> práci.</table>
V angličtině se posesivních zájmen užívá při odkazování na části těla, předměty osobní potřeby a v jiných případech, kdy se v češtině přivlastňovací vztah buď nevyjadřuje vůbec, nebo dativem zvratného či osobního zájmena. Srovnej: <I>He dropped his stick.</I> Upustil hůl. <I>She raised her eyes from her book.</I> Zvedla oči od knihy. <I>The dog bared its teeth.</I> Pes vycenil tesáky. <I>Won’t you take off your coat?</I> Neodložíte si (kabát)? <I>My hand was trembling.</I> Třásla se mi ruka. <I>She pulled on her gloves.</I> Navlékla si rukavice. <I>Have the children washed their hands?</I> Umyly si děti ruce?
Anglická přivlastňovací zájmena odpovídají českému dativu nejen, přivlastňuje-li se podmětu, ale i ve vztahu k předmětu, srov. <I>Have I stepped on your foot?</I> Šlápl jsem ván na nohu? <I>You have eaten my supper.</I> Snědl jsi mi večeři.
Posesivní vztah zůstává v angličtině nevyjádřen, jde-li o vztah mezi předložkovou vazbou a předmětem nebo předložkovou vazbou a podmětem pasiva, např. <I>He patted me on the shoulder.</I> Poklepal mi na rameno. <I>I pulled her by the sleeve.</I> Zatahal jsem ji za rukáv. (Srov. <I>I pulled her sleeve.</I>) <I>She was hit on the head by a falling stone.</I> Byla zasažena do hlavy padajícím kamenem.
Ve spojení s <I>all</I> a <I>both</I> plurálové přivlastňovací zájmeno někdy v češtině odpovídá genitivu osobního zájmena, k němuž <I>all</I>/<I>both</I> tvoří přístavek, srov. <I>The same thought was in both their minds.</I> Táž myšlenka byla v mysli jich obou. <I>She took both our arms and led us along.</I> Vzala nás oba pod paždí (= vzala paže nás obou) a vedla nás. <I>Both our points of view</I> je tedy bez kontextu dvojznačné: (1) oba naše názory; (2) názory nás obou.'$
'4.22','Samostatná přivlastňovací zájmena, jak naznačuje jejich název, se užívají tehdy, nenásleduje-li po nich řídící substantivum, srov. <I>Is this your notebook?</I> Je to váš zápisník? – <I>Is this notebook yours?</I> Je tento zápisník váš?
Syntakticky se chovají jako substantiva, srov. <I>Can you lend me a pen for a minute? I’ve left mine</I> (= <I>my pen</I>) <I>upstairs.</I> Můžete mi na okamžik půjčit pero? Nechal jsem svoje nahoře. <I>I offered her a cigarette, but she lit one of hers</I> (= <I>her cigarettes</I>)<I>.</I> Nabídl jsem jí cigaretu, ale zapálila si svou.
Přivlastňovací samostatná zájmena tvoří dvě vazby, které v češtině nemají obdobu. První z těchto vazeb je důsledek skutečnosti, že před anglickým substantivem může stát pouze jeden determinátor. Je-li třeba užít ještě jiného determinátoru kromě posesiva, posesivum se postponuje a připojuje se předložkou <I>of</I>: <I>a friend of mine</I> jeden můj přítel, <I>that famous brother of hers</I> ten její slavný bratr (srov. obdobnou vazbu s adnominálním pádem substantiva <I>a friend of John’s</I> jeden Janův přítel, <I>that famous brother of Anne’s</I> ten Annin slavný bratr [viz 3.51.4]). Rozdíl mezi <I>This is a favourite spot of mine</I> a <I>This is my favourite spot</I> je v druhu determinace. V prvním případě neurčitá determinace nevylučuje možnost, že mluvčí má více oblíbených míst. V druhém případě je posesivum prostředkem určité determinace, tj. mluvčí má jen jedno oblíbené místo.
Druhá vazba má samostatné posesivum v podmětu, např. <I>His was a resilient nature.</I> Měl odolnou povahu (Jeho povaha byla odolná). <I>Ours was not an intimate acquaintance.</I> Naše známost nebyla důvěrná. Také v této vazbě se vyskytuje adnominální pád substantiv, srov. <I>Mary’s was a sad fate.</I> Marie měla smutný úděl. Tyto vazby se řadí k predikacím vyjadřujícím kvalifikaci nepravým zařazením, neboť se v podmětu a jmenné části přísudku opakuje totéž substantivum, tj. vazba je ekvivalentní kvalifikující predikaci s predikativním adjektivem (viz 13.23.12b), srov. <I>His nature was resilient.</I> Jeho povaha byla odolná.
<note id="4.22/P07">
Existence dvojího souboru posesivních zájmen působí obtíže při koordinaci. Zájmena stojící bezprostředně před řídícím substantivem mají tvar nesamostatný, avšak vzdálenější zájmena by měla mít tvar samostatný. Nejspíše se vyskytuje koordinace s<I> his</I> jako prvním členem, neboť <I>his</I> nerozlišuje tvar samostatný a nesamostatný, např. <I>his and my interests</I> jeho a moje zájmy. Proti kombinaci samostatných a nesamostatných zájmen s odlišným tvarem je však nechuť. V neformálních projevech se můžeme setkat s koordinací zájmen nesamostatných: <I>your, his and my ideas</I> vaše, jeho a moje představy.
</note>'$
'4.3 Zájmena zvratná a zdůrazňovací','Anglická zvratná a zdůrazňovací zájmena se skládají ze složky <I>-self</I> (v singuláru), <I>-selves</I> (v plurálu), která se připojuje k zájmenu přivlastňovacímu (v 1. a 2. os) nebo k zájmenu osobnímu (v 3. osobě).
<table>myself ourselves
yourself yourselves
himself
herself themselves
itself</table>
Na rozdíl od zájmena osobního a přivlastňovacího reflexivum 2. osoby rozlišuje číslo, srov. <I>Did you enjoy yourself?</I> Bavil jste se dobře? – <I>Did you enjoy yourselves?</I> Bavili jste se dobře?
<note id="4.3/P08">
Reflexivum k zájmenu <I>thou</I> je <I>thyself</I> a k plurálu majestatis <I>ourself</I>.
</note>'$
'4.31 Zájmena zvratná','Anglická zvratná zájmena odpovídají v češtině jednak zvratné částici <I>se</I>, <I>si</I>, jednak zájmenným tvarům <I>sebe</I>, <I>sobě,</I> srov. <I>I shall confine myself to one aspect.</I> Omezím se na jedno hledisko. <I>Here – buy yourself a bottle of Scotch to celebrate.</I> (Gordon 87) Tady máte – kupte si láhev skotské na oslavu. <I>She doesn’t think of herself.</I> Nemyslí na sebe. <I>The cat tensed itself to spring.</I> (Adams 438) Kočka se napjala ke skoku. <I>We found ourselves in an awkward situation.</I> Ocitli jsme se v trapné situaci. <I>These figures speak for themselves.</I> Tato čísla mluví sama za sebe.
Anglická reflexiva mají vždy fukci předmětu, který se od jiných předmětů liší pouze tím, že je koreferenční s podmětem, srov. <I>Let me introduce my friend.</I> Dovolte, abych představil svého přítele. – <I>Let me introduce myself.</I> Dovolte, abych se představil. Pro vyjádření koreference je užití reflexiva obligatorní. Užije-li se zájmena osobního, jde o jiného referenta, srov. <I>She excused herself.</I> Omluvila se. – <I>She excused her.</I> Omluvila ji. (V druhé větě je řeč o dvou různých osobách.)
Anglická zvratná zájmena se nejčastěji vyskytují u sloves, která vyžadují předmět, např. <I>betray sb.</I>/<I>oneself</I> (pro)zradit někoho/prozradit se, <I>catch sb.</I>/<I>oneself</I> (<I>doing sth.</I>) přistihnout někoho/přistihnout se (při něčem), <I>defend sb.</I>/<I>oneself</I> bránit, hájit někoho/bránit, hájit se, <I>excuse sb.</I>/<I>oneself</I> omluvit někoho/omluvit se, <I>exert one’s influence</I>/<I>oneself</I> vykonávat vliv/namáhat se, přičinit se, <I>expose sb.</I>/<I>oneself</I> vystavit někoho/vystavit se, <I>force sb.</I>/<I>oneself</I> nutit, přinutit někoho/(při)nutit se, <I>introduce sb.</I>/<I>oneself</I> představit někoho/představit se, <I>over-</I>, <I>underestimate sb.</I>/<I>oneself</I> pře-, podceňovat někoho/pře-, podceňovat se, <I>protect sb.</I>/<I>oneself</I> chránit někoho/chránit se, <I>restrain sb.</I>/<I>oneself</I> krotit, držet na uzdě někoho/krotit se, <I>surpass sb.</I>/<I>oneself</I> překonat, předčit někoho/překonat se aj.
Výjimku z pravidla o vyjadřování koreference reflexivním zájmenem tvoří předložkové vazby ve funkci příslovečného určení, zejména místního, např. <I>Shut the door after you.</I> Zavřete za sebou dveře. <I>I haven’t enough money on</I> (<I>about</I>, <I>with</I>) <I>me.</I> Nemám u sebe dost peněz. <I>We’ll take you with us.</I> Vezmeme vás s sebou. V některých případech se užívá obou druhů zájmen, např. <I>She held a blanket around her(self).</I> Přidržovala si kolem sebe deku. <I>John has a lot of newspaper cuttings about him(self).</I> Jan má o sobě spoustu výstřižků z novin.
Reflexivního zájmena se někdy užívá místo osobního zájmena po <I>as</I>, <I>than</I>, <I>like</I> aj. a v koordinaci (podmětový tvar osobního zájmena zde působí pedantsky, avšak předmětový tvar se nepociťuje jako zcela spisovný, viz 4.12), např. <I>He was of the same opinion as herself.</I> Byl téhož názoru jako ona. <I>For a man like myself there’s little choice.</I> Člověk jako já má málo na vybranou. <I>John and I</I> (<I>myself</I>) Jan a já.
<note id="4.31/P09">
Ve větě <I>He bought me a dog to amuse myself with</I> (Koupil mi psa, abych se s ním bavila) infinitiv představuje větu <I>I amuse myself with a dog,</I> kdežto <I>He bought me a dog to amuse me with it</I> (Koupil mi psa, aby mě s ním bavil) obsahuje větu <I>He amuses me with a dog</I>.
</note>
<note id="4.31/P10">
Ve frazeologických spojeních se někdy ustálilo zájmeno osobní, jindy zájmeno reflexivní, srov. <I>He put the idea behind him.</I> Hodil tu myšlenku za hlavu (přestal se jí obírat). – <I>He was beside himself with joy.</I> Byl radostí celý pryč.
</note>'$
'4.32 Zájmena reciproční','Na rozdíl od češtiny, kde reflexivní zájmena mohou též vyjadřovat reciprocitu, má angličtina pro tuto funkci zvláštní prostředky: <I>each other</I>, <I>one another</I> (doslova jeden druhého, druhému, navzájem). Spojení <I>one another</I> se někdy dává přednost, jde-li o větší počet než dva, aniž se však tato tendence uplatňuje obecně. Např. <I>We had to shout to hear one another</I>/<I>each other.</I> Museli jsme křičet, abychom se slyšeli.
<I>Education and work are two aspects of life that may complement each other.</I> (Carter 214) Vzdělání a práce jsou dvě stránky života, které se mohou doplňovat. <I>Existing languages are very different from one another.</I> (Haldane 74) Existující jazyky se (od sebe) velmi liší. <I>You always put the blame on each other.</I> Vždycky svalujete vinu jeden na druhého. Srovnej <I>They underestimate themselves.</I> Podceňují se (sebe). – <I>They underestimate one another.</I> Podceňují se (jeden druhého).'$
'4.33 Zájmen a zdůrazňovací','Mají-li zvratná zájmena funkci přístavku, vyjadřují nejen koreferenci s příslušným větným členem, nýbrž též důrazné vytčení. V češtině odpovídají apoziční funkci zájmena sám, např. <I>You’d better do it yourself.</I> Raději to udělejte sám.
Toto emfatické užití zvratných zájmen se od prostého reflexivního užití liší pozicí a přízvukem. Zatímco prosté reflexivní zájmeno zaujímá pozici bezpředložkového nebo předložkového předmětu a je koreferenční pouze s podmětem, srov. <I>You must adapt yourself to the new conditions</I> (Musíte se přizpůsobit novým podmínkám), <I>I was annoyed with myself</I> (Byl jsem rozzloben sám na sebe), emfatické reflexivum jakožto apozice stojí za větným členem, který zdůrazňuje, což může být vedle podmětu i jiný větný člen, např. <I>I approached the chairman himself.</I> Vyhledal jsem samotného předsedu. <I>The gift will be presented by the head-mistress herself.</I> Dar bude předán samotnou ředitelkou školy. Reflexivum v apozici k podmětu může stát též na konci: <I>I myself don’t understand it. I don’t understand it myself.</I> Sám tomu nerozumím.
Připouští-li větná pozice jak reflexivum prosté, tak emfatické, jsou obě funkce rozlišeny intonačně a přízvukem. Jde-li o reflexivum prosté, je přízvuk na slovese: <I>I ˈasked myself.</I> Ptal jsem se sám sebe. Jde-li o zájmeno emfatické, je přízvuk na zájmenu: <I>I asked myˈself.</I> Ptal jsem se (já) sám. (Já sám jsem se ptal).'$
'4.4 Zájmena ukazovací','Zájmena ukazovací (demonstrativa) zahrnují dva soubory tvarů: THIS – THESE tento, tenhle, THAT – THOSE (tam)ten, onen. Na rozdíl od adjektiv a ostatních determinátorů rozlišují číslo. Tvary <I>this</I>, <I>that</I> jsou singulár, <I>these</I>, <I>those</I> plurál, srov. <I>this case</I> tento případ, <I>that rule</I> to pravidlo, <I>these views</I> tyto názory, <I>those areas</I> ty oblasti.
<note id="4.4/P11">
Demonstrativum u dvou koordinovaných singulárových substantiv má tvar singuláru (sloveso je však v plurálu), srov. <I>This man and woman were eye-witnessses.</I> Tento muž a žena byli očitými svědky.
</note>
Demonstrativa slouží především jako prostředky deixe, tj. jako orientační ukazatelé promluvy (podobně jako zájmena osobní, časová a místní určení <I>here</I> zde, <I>there</I> tam, <I>now</I> nyní, viz 1.2, pozn. 2). Rozdíl mezi <I>this</I> a <I>that</I> je v blízkosti ukázání: <I>this</I> ukazuje na bližší předmět, <I>that</I> na vzdálenější, např. <I>How do you like these shoes?</I> <I>– Oh, they are quite nice but I like those (over there) better.</I> Jak se vám líbí tyto střevíce? Jsou docela hezké, ale tam(hle)ty se mi líbí více.
<note id="4.4/P12">
V případech jako <I>That</I>/<I>it was our director</I> (To byl náš ředitel) má demonstrativum, popř. <I>it</I> funkci deiktickou (= osoba, kterou jsme viděli), tj. jde o predikaci identifikační, kdežto osobní zájmeno <I>He was our director</I> (Byl naším ředitelem) je anaforické (= osoba, o níž je řeč) a predikace je zařazující (klasifikující, viz 13.23.12).
</note>
Vedle deiktické funkce mají demonsrativa též funkci anaforickou, tj. odkazují na substantivum nebo i celou větu, které se vyskytly v předcházející promluvě, např. <I>There’s a stain on the carpet. – Oh, there are several, as far as I know. – Yes, there are, but this stain (I am talking about) hasn’t been there before.</I> Na koberci je skvrna. – Co já vím, je jich tam několik. – Ano, ale tahle skvrna (o které mluvím) tam předtím nebyla. Není-li koberec, o němž je řeč, součástí situace promluvy (aby na něj bylo možno ukázat), má demonstrativum anaforickou funkci. <I>This</I> může též odkazovat kataforicky, tj. na to, co následuje, např. <I>I know this much, that his story is greatly exaggerated.</I> Vím jen to(lik), že je jeho historka značně přehnaná. <I>That</I> má pouze funkci anaforickou (odkazuje na to, co předcházelo), srov. <I>The story is greatly exaggerated. At least that’s what he told me (that the story is greatly exaggerated).</I> Ta historka je značně přehnaná. Aspoň on to říkal.
Rozdíl ve vzdálenosti při ukazování nebo odkazování mezi <I>this</I> a <I>that</I> je ovšem relativní, takže lze často užít obou, např. <I>Whose are these</I>/<I>those keys?</I> Čí jsou ty klíče? <I>That</I>/<I>this is true.</I> To je pravda. <I>This</I>/<I>that is one of our most valuable exhibits.</I> To je jeden z našich nejcennějších exponátů.
Syntakticky mají demonstrativa funkci determinátoru, např. <I>Will you pass me that box, please.</I> Podej mi prosím tě tu krabici, nebo syntaktického substantiva, např. <I>What is this?</I> Co je to(hle)?
Determinační funkce demonstrativ přísluší k determinaci určité, tj. má styčné rysy s určitým členem (viz 3.32.21, 22). Při situační určenosti demonstrativum odkazuje na předmět viditelný v situaci promluvy, např. <I>Pass me that ruler.</I> Podej mi to pravítko. U členu toto omezení neplatí, srov. <I>Fetch me the ruler, there’s a good boy. It’s in the top right-hand drawer of my desk.</I> Buď tak hodný a přines mi pravítko. Je v pravé horní zásuvce mého stolu. Rozdíl mezi členem a demonstrativem při odkazování na viditelný předmět spočívá v tom, že v případě substantiva s určitým členem je identifikace referenta dána situační určeností (v situaci promluvy je např. jeden možný referent), srov. <I>Push the chair nearer to the window.</I> Přistrčte židli blíže k oknu, kdežto u demonstrativa ukázáním: <I>Push that chair nearer to the window.</I> Přistrčte tu židli blíže k oknu (v situaci promluvy může být více židlí).
Anaforické užití demonstrativ je omezeno na jednoduché typy anafory (viz 3.32.22). Na rozdíl od členu lze však demonstrativy rozlišit různou vzdálenost toho, nač se odkazuje v předcházejícícím textu, srov. <I>this case which I have just mentioned</I> tento případ, o kterém jsem se právě zmínil – <I>that case which I mentioned at the beginning</I> ten případ, o kterém jsem se zmínil na začátku.
<note id="4.4/P13">
V hovorovém, velmi neformálním jazyce se vyskytuje <I>this</I> jako prostředek neurčité determinace ve vyprávění (při první zmínce bez jakékoliv určenosti), např. <I>Then the picture started. It was about this English guy, Alec or something, that loses his memory. He comes out of the hospital and meets this nice sincere girl getting on a bus…</I> Pak začal film. Byl o tom Angličanovi, Alec nebo tak nějak, co ztratil paměť. Vyjde z nemocnice a potká při nastupování do autobusu tu milou, upřímnou dívku…
</note>
Zastupují-li deiktická demonstrativa substantivum, mohou stát sama o sobě, avšak častější je spojení se substantivní proformou <I>one</I>. V plurálu je vazba s<I> ones</I> řidší. Je ovšem též možno substantivum opakovat, např. <I>Which photograph should I get enlarged? – I think this one</I>/<I>that one is the best. I think this</I>/<I>that</I> (<I>photograph</I>) <I>is the best.</I> Kterou fotografii mám dát zvětšit? – Myslím, že je nejlepší tahle/tamta. <I>Which photograph should I get enlarged? – I think these</I>/<I>those</I> (<I>photographs</I>/<I>ones</I>) <I>are the best.</I> Myslím, že jsou nejlepší tyhle/tamty.
Anaforické <I>that</I> (při odkazování na plurál <I>those</I>) zastupuje předcházející substantivum samo o sobě. V češtině se substantivum zpravidla opakuje, srov. <I>The appearance of brick and stone is better than that of other building materials.</I> Vzhled cihel a kamene je lepší než vzhled jiných stavebních materiálů. <I>The American basketball rules are very different from those being used in Europe.</I> Americká pravidla košíkové se velmi liší od pravidel užívaných v Evropě.
Užívání <I>that</I> jako substantivní proformy je omezeny na případy, kdy má zastupované substantivum postmodifikaci. Vyskytuje se hlavně v odborném a formálním stylu, v běžné mluvě bývá nahrazováno pomocí the <I>one(s)</I>, např. <I>The children who do best in examinations are not always the ones</I> (= <I>those</I>) <I>with the best brains.</I> Děti, které si vedou nejlépe u zkoušek, nejsou vždy ty nejchytřejší. (Zástupné <I>one</I>/<I>ones</I> viz 4.75.)
<note id="4.4/P14">
V běžně mluveném jazyce se demonstrativ <I>this</I> a <I>that</I> užívá též jako adverbií, např. <I>I didn’t think it was this</I> (= <I>so</I>) <I>late.</I> Nemyslel jsem, že je už tak pozdě. <I>It can’t be that</I> (= <I>so</I>) <I>far.</I> Nemůže to být tak daleko.
</note>'$
'4.5 Zájmena tázací','Zájmena tázací jsou <I>who</I> kdo, <I>what</I> co, jaký, který a <I>which</I> kdo, co, jaký, který. <I>What</I> a <I>which</I> jsou nesklonné, kdežto <I>who</I> má stejné paradigma jako zájmena osobní, tj. má tři tvary: podmětový <I>who</I>, posesivní <I>whose</I> a předmětový <I>whom</I>. Užívání <I>who – whom</I> se však vyvinulo jiným směrem než distribuce podmětových a předmětových tvarů osobních zájmen. Tázací <I>who</I> se v současném jazyce chová jako substantivum. Tvaru <I>who</I> se užívá nejen v podmětu, ale i v předmětu a také posesivní tvar má v mluveném jazyce stejnou formu na [z] jako adnominální pád u substantiv. Rozšíření funkce tvaru <I>who</I> na předmět souvisí s užíváním opisné konjugace v tázacích větách, neboť funkce podmětu a předmětu je rozlišena nepřítomností a přítomností <I>do</I> (viz 8.33), srov. <I>Who sent you there?</I> Kdo vás tam poslal? – <I>Who did you send there?</I> Koho jste tam poslal? Předmětový tvar <I>who</I> se připouští pro běžně mluvený jazyk, avšak ve formálních projevech se vyžaduje v předmětu <I>whom</I>. V běžně mluvě se tento tvar nejspíše vyskytne po předložkách v nepřímé otázce (viz 16.21.23), např. <I>I don’t know to whom this delicate task can be safely entrusted.</I> Nevím, komu tento choulostivý úkol můžeme bezpečně svěřit. V přímé otázce se i po předložce můžeme setkat s tvarem <I>who</I>, např. <I>This is very fortunate. – For who?</I> To je velké štěstí. – Pro koho?
Syntakticky mají tázací zájmena jednak funkci determinátorů (<I>what</I>, <I>which</I>, <I>whose</I>), např. <I>What purpose does it serve?</I> Jakému to slouží účelu? <I>Which way shall we go?</I> Kudy (= kterou cestou) půjdeme? <I>Whose idea was it?</I> Čí to byl nápad?, jednak fungují jako syntaktická substantiva (<I>who</I>, <I>whom</I>, <I>whose</I>, <I>which</I>, <I>what</I>), např. <I>To whom ought we to address the request?</I> (ve formálním projevu) Na koho bychom se měli s tou žádostí obrátit? <I>Who did she marry?</I> (v běžné mluvě) Koho si vzala? <I>Whose are these parcels?</I> Čí jsou tyhle balíčky? <I>There’s tea and coffee, which will you have?</I> Je káva a čaj, co si dáte? <I>What does it mean?</I> Co to znamená?
Má-li tázací zájmeno funkci předložkového předmětu (popř. i adverbiálního určení realizovaného předložkovou vazbou), předložka se zpravidla postponuje za lexikální sloveso. Tato vazba nemá v češtině obdobu, předložka zde zůstává u předmětu, srov. <I>What are you hinting at?</I> Na co narážíte? (Co tím naznačujete?) <I>What period does it date from?</I> Z které doby to pochází? <I>Who did she give it to?</I> Komu to dala? <I>Which of his books are you referring to?</I> O které jeho knize mluvíte? <I>Which part of the country does he come from?</I> Z které části země pochází?
Zájmena tázací se liší vztahem ke kategorii životnosti. <I>Who</I> (<I>whose</I>, <I>whom</I>) stejně jako české <I>kdo</I> (<I>koho</I>, <I>komu</I> atd.) se vztahuje pouze na osoby. <I>Which</I> se vztahuje bez omezení na osoby i neosoby, srov. <I>which applicant</I> který žadatel – <I>which number</I> které číslo.<I>
What</I> se vztahuje na osoby a věci jen ve funkci determinátoru: <I>What girl doesn’t like finery?</I> Které děvče nemá rádo pěkné oblečení? <I>What colour is it?</I> Jakou to má barvu? V substantivní funkci se <I>what</I> vztahuje bez omezení jen na neosoby, srov. <I>What is it?</I> Co je to? <I>What do you suggest?</I> Co navrhujete? <I>What was it like?</I> Jaké to bylo? Ve vztahu k osobám se substantivní <I>what</I> ptá jen na jmennou část přísudku: <I>What is he?</I> Čím je? <I>What is she like?</I> Jaká je?
Kromě rozdílů v šíři uplatnění kategorie životnosti se <I>what</I> a <I>which</I> liší významově a v druhu reference. <I>What</I> se ptá na kvalitu nebo podstatu (tyto významové rysy lze explicitněji vyjádřit pomocí <I>what sort</I>/<I>kind of</I>). Determinace referenta, jehož je proformou, je nejčastěji neurčitá, avšak může být různá. V češtině mu ve funkci determinátoru nejčastěji odpovídá <I>jaký</I>. <I>Which</I> se ptá na identitu a implikuje výběr z určitého počtu. Dotaz na identitu předpokládá určitého referenta. Selektivní povaha <I>which</I> se uplatňuje zejména při anafoře a katafoře. V češtině mu ve funkci determinátoru nejčastěji odpovídá <I>který</I>. Srovnej <I>What (kind of) books do you like to read?</I> Jaké knihy rád čtete? Odpověď může být např. <I>detective stories</I> detektivky, <I>books of travel</I> cestopisy apod. – <I>Which of your books do your readers like best?</I> Které vaše knihy se vašim čtenářům nejvíce líbí? Odpověď může obsahovat např. názvy knih nebo <I>the books from the post-war period</I> apod. <I>What will you have for supper?</I> Co chceš k večeři? – <I>Which will you have, beer or wine?</I> Co budete pít, pivo nebo víno? <I>There are sausages or fish and and chips. Which will you have?</I> Jsou párky nebo ryba s hranolky. Co si dáte?
Mnoho situací ovšem připouští dotaz na oba aspekty, takže lze užít jak <I>which</I>, tak <I>what</I>, např. <I>What TV programmes do you watch?</I> Na jaké (jaký druh) televizní programy se díváte? – <I>Which TV programmes do you watch?</I> Na které televizní programy se díváte?<I>
What</I> a <I>which</I> se též liší konstrukčně. <I>Which</I> ve funkci determinátoru alternuje se substantivním užitím řídícím předložkovou vazbu s<I> of</I>: <I>which journals</I> které časopisy = <I>which of the journals,</I> které z (těch) časopisů. <I>What</I> tuto vazbu nepřipouští, je jen <I>what journals</I> které/jaké časopisy. (Vazba s<I> of</I> po <I>what</I> se vyskytuje jen ve spojení <I>what of it</I> co na tom).
<note id="4.5/P15">
Zájmena tázací mohou být intenzifikována výrazy jako <I>ever</I>, <I>in the world</I>, <I>on earth</I> aj., např. <I>What ever is the matter?</I> Co se pro pána děje? <I>Who on earth told you that?</I> Kdo ti to pro pána řekl?
</note>'$
'4.6 Zájmena vztažná',''$
'4.61 Zájmena vztažná uvozující vztažné věty adjektivní',''$
'4.61.1','Základní relativa uvozující vztažné věty adjektivní (viz 16.22.2) jsou <I>who</I>, <I>which</I> a <I>that.
Who</I> a <I>which</I> jsou zájmena tázací, avšak užívání těchto zájmen jako relativ a interogativ se zčásti liší. Zatímco rozdíl mezi tázacím <I>who</I> a <I>which</I> spočívá v selektivnosti <I>which</I> (viz 4.5), rozdíl mezi vztažným <I>who</I> a <I>which</I> se zakládá na diferenciaci podle životnosti/neživotnosti. Vztažné <I>who</I> (stejně jako tázací <I>who</I>) se vztahuje na osoby, srov. <I>the porter who opened the door for us</I> vrátný, který nám otevřel dveře, kdežto vztažné <I>which</I> (na rozdíl od tázacího <I>which</I>) se vztahuje pouze na neosoby, srov. <I>the view which opened in front of us</I> pohled, který se před námi otevřel, <I>the deer which shed their horns</I> vysoká zvěř, která shazuje parohy.
Vztažné <I>that</I> je z hlediska životnosti neutrální (vztahuje se na osoby i neosoby), srov. <I>the cyclist that we overtook</I> cyklista, kterého jsme předjeli, <I>the view that opened in front of us</I> výhled (pohled), který se před námi otevřel, <I>the deer that shed their horns</I> vysoká zvěř, která shazuje parohy.
Vedle kategorie životnosti jsou relativa zčásti diferencována podle toho, zda uvozují přívlastkovou vztažnou větu restriktivní nebo nerestriktivní (viz 16.22.21a, c a 16.22.22a).
Vztažné <I>who</I> má stejné tvary jako tázací <I>who</I>, tj. podmětový tvar <I>who</I>, posesivní <I>whose</I> a předmětový <I>whom</I>, avšak užívání vztažných tvarů se od tázacích liší. Vztažné <I>whose</I> (na rozdíl od tázacího <I>whose</I>) se vztahuje i na neživotný antecedent, srov. <I>Is there anyone whose name hasn’t been read?</I> Je (zde) někdo, jehož jméno nebylo čteno? <I>They saved many monuments whose destruction had seemed unavoidable.</I> Zachránili mnoho památek, jejichž zkáza se zdála nevyhnutelná; <I>stars whose light has not yet reached us</I> hvězdy, jejichž světlo k nám ještě nedošlo. Mimo odborný jazyk však bývá proti tomuto užití nechuť a hledají se náhradní konstrukce (viz 16.22.21c).
Předmětový tvar <I>whom</I>, který se u tázacího zájmena v hovorovém jazyce běžně nahrazuje tvarem <I>who,</I> je u vztažného zájmena většinou zachován. Např. <I>She lives with her younger brother whom she supported during his studies.</I> Žije u svého mladšího bratra, kterého podporovalal na studiích.
Tvar <I>whom</I> se často vyskytuje nenáležitě v případech jako <I>She spoke for women whom</I> (správně <I>who</I>) <I>she claimed most hated war because they suffered most from it</I> (Mluvila za ženy, které, jak tvrdila, nenávidí válku nejvíce, protože jí nejvíce trpí) atrakcí slovesa vložené komentující věty (16.22.21c).
<I>Which</I>, ačkoliv je nesklonné, má jmennou povahu, neboť se pojí s předložkami, např. <I>There are many things for which we cannot account.</I> Je mnoho věcí, které neumíme vysvětlit. <I>
That</I> je rovněž nesklonné, avšak má spíše povahu částice než zájmena, neboť se nespojuje s předložkami. Vyžaduje-li větná vazba spojení <I>that</I> s předložkou, předložka se obligatorně postponuje za lexikální sloveso, např. <I>There are many things that we cannot account for.</I> Je mnoho věcí, které neumíme vysvětlit.
Postpozice předložky je běžná i u zájmen <I>who</I> a <I>which,</I> srov. <I>You shouldn’t antagonize people whom your career depends on.</I> Neměl byste si znepřátelovat lidi, na nichž závisí vaše kariéra. <I>There are many things which we cannot acccount for.</I> (Postpozice předložky ve vztažných větách viz 16.22.21d; rozdíly ve významu a v užívání zájmen <I>who</I>/<I>which</I> a <I>that</I> viz 16.22.21 a, c.)
<note id="4.61.1/P16">
Ve funkci relativ se též vyskytují některá tázací adverbia: <I>when</I>, <I>where</I>, <I>why</I>. <I>It was one of those cold, wet evenings when most people stay indoors.</I> Byl takový studený, mokrý večer, kdy většina lidí zůstává doma; <I>the countries where the traffic keeps to the left</I> země, kde se jezdí vlevo; <I>There’s no reason why we shouldn’t oblige him.</I> Není důvodu, proč bychom mu neměli vyhovět. (viz 16.22.21g).
</note>
<note id="4.61.1/P17">
Ve funkci relativ se dále vyskytují <I>as</I> a <I>but</I>. <I>As</I> se užívá po <I>such</I> a <I>the same</I>, např. <I>Such sociological data as there is suggests to me that…</I> (Carter 60) Takové sociologické údaje, jaké existují, naznačují, že… <I>Is this the same as you have in the shop-window?</I> Je to totéž, jako máte ve výkladní skříni? <I>But</I> inkluduje zápor a vyžaduje zápor též v řídící větě: <I>There’s no one but wishes him success.</I> Není nikoho, kdo by mu nepřál úspěch. (viz 16.22.21f).
</note>'$
'4.61.2','V knižním jazyce se vyskytují archaická vztažná kompozita obsahující relativní složku <I>where</I> a předložku: <I>whereat</I>, <I>whereby</I>, <I>wherein</I>, <I>whereof</I>, <I>whereto</I>, <I>whereupon</I>, <I>wherewith</I> aj., např. <I>the means whereby</I> (= <I>by which</I>) <I>such an end is effected</I> prostředky, jimiž se dosáhne takového cíle, <I>the rites wherewith</I> (= <I>with which</I>) <I>the pagan Teutons had celebrated the victory of the sun</I> obřady, jimiž pohanští Germáni oslavovali vítězství slunce. (viz 16.22.21c).'$
'4.61.3','Relativa odkazující na větný antecedent jsou <I>which</I> což, <I>whereupon</I> načež a <I>as</I> jak (viz 16.22.22b), např. <I>He treated us to one of his anecdotes, which was a sign of his good humour.</I> Počastoval nás jednou ze svých anekdot, což bylo známkou jeho dobré nálady. <I>He embezzled a large sum of money, whereupon his family disowned him.</I> Zpronevěřil velkou částku peněz, načež se ho jeho rozdina zřekla. <I>She is a foreigner, as you can tell from her accent.</I> Je to cizinka, jak můžete poznat z jejího přízvuku.'$
'4.62','Relativa uvozující vztažné věty substantivní jsou <I>what</I>, <I>which</I>, <I>whatever</I>, <I>whichever</I>, <I>whoever</I>. Kromě <I>whoever</I> mají pouze jeden tvar. Např. <I>What made the tower uncanny was its sudden appearance in the twilight of the dense forest.</I> Co dělalo věž tajuplnou, bylo její náhlé vynoření v šeru lesa.<I>
Do whatever you think best.</I> Udělej, co uznáš za nejlepší. <I>Additional advertising money from this reserve fund can be used to back whichever books need it.</I> Další peníze na reklamu z tohoto rezervního fondu lze použít na podporu těch knih, které to potřebují.<I>
Whoever</I> má tři tvary jako <I>who</I>: posesivní <I>whosever</I> a předmětový <I>whomever</I>. Tvar zájmena se řídí jeho syntaktickou funkcí ve vztažné větě, srov. <I>Sell it to whoever</I> (podmět) <I>offers the highest price.</I> Prodejte to tomu, kdo nabídne nejvyšší cenu. <I>We’ll accept whomever</I> (předmět) <I>you recommend.</I> Přijmeme, koho doporučíte. <I>Whosever help we can enlist will be welcome.</I> Číkoli pomoc, kterou se nám podaří zajistit, bude vítána.
Užívání <I>whoever</I>/<I>whomever</I> podle tohoto pravidla se však často porušuje vlivem atrakce v řídící větě. <I>He takes an aversion to whomever</I> (správně <I>whoever</I>) <I>opposes him.</I> Má (dostane) averzi ke každému, kdo s ním nesouhlasí.
Význam a užívání těchto relativ viz 16.22.1.
Zájmena na <I>-ever</I> též uvozují vedlejší věty přípustkové, viz 16.23.44b.'$
'4.7 Zájmena neurčitá','Zájmena neurčitá zahrnují několik skupin kvantifikátorů (výrazů označujících množství). K ostatním zájmenům se řadí svou zástupnou funkcí, tj. většina z nich může fungovat jako substantivní proforma. Jednotlivé skupiny kvantifikátorů se vedle své specifické sémantiky liší morfologicky (některé skupiny vytvářejí obdobné typy zájmenných a adverbiálních kompozit) a syntakticky (v schopnosti fungovat jako determinátor, syntaktické substantivum nebo syntaktické adjektivum, popř. adverbium). Dělí se na kladné a záporné.'$
'4.71 Univerzální kvantifikátory','Univerzální kvantifikátory <I>every</I> každý, <I>each</I> každý, <I>all</I> všichni, všechno, všechen explicitně zahrnují všechny členy příslušné třídy. Srovnej <I>Boys are fond of adventure.</I> Chlapci mají rádi dobroduržství. – <I>All boys are</I> / <I>Every boy is fond of adventure.</I> Všichni chlapci mají rádi / Každý chlapec má rád dobrodružství. Generický nulový člen s plurálem (viz 3.32.1) odkazuje na celou třídu, avšak prostřednictvím jejich průměrných, typických zástupců. Připouští-li to věcná povaha predikace, nejsou vyloučeny výjimky. Srovnej možné pokračování <I>However, our Johny is above that sort of thing.</I> Náš Jenda je však nad takové věci povznesen. Naproti tomu explicitní kvantifikace <I>all boys</I> všichni chlapci / <I>every boy</I> každý chlapec výjimky nepřipouští (jsou zahrnuti všichni členové třídy, i netypičtí).'$
'4.71.1','<I>Every</I> na rozdíl od českého každý nemá funkci substantivní, tj. nelze ho užít samostatně, nýbrž jen se substantivem (popř. substantivní proformou <I>one</I>). Plní pouze funkci determinátoru (výjimečně má funkci atributivní po posesivu). Např. <I>Every novel reveals something of its age.</I> Každý román odhaluje něco ze své doby. České <I>každý</I> ve funkci syntaktického substantiva odkazujícího na osobu odpovídá anglickým kompozitům <I>everybody</I>, <I>everyone,</I> např. <I>Everybody</I> (nikoliv *<I>every</I>) <I>has a chance to win</I>. Každý má možnost vyhrát.
Determinační funkce <I>every</I> je zřejmá z toho, že se nespojuje s jinými determinátory. Není např. možné *<I>this every question</I> každá tato otázka. Spojení s demonstrativem je možno vyjádřit vazbou s<I> of</I> po <I>each</I> nebo vazbou s <I>of</I> po <I>every</I> + numerická proforma <I>one</I>: <I>each of these questions</I> každá z těchto otázek, <I>every one of these questions</I> každá (jedna) z těchto otázek.
<I>Every</I> však může stát po posesivu, a pak má funkci atributu: <I>her every wish</I> každé její přání, <I>his every movement</I> každý jeho pohyb.<I>
Every</I> se pojí s počitatelným singulárem a také predikativní sloveso má tvar singuláru (stejně jako v češtině, srov. <I>Every objection has been refuted.</I> Každá námitka byla vyvrácena. Vazba s plurálem je pouze tehdy, stojí-li u řídícího substantiva číslovka, např. <I>every two or three days</I> každé dva nebo tři dny.
<I>Every</I> odkazuje na větší počet než dva, a to souhrnným způsobem. Je proto často ekvivalentní plurálové vazbě s <I>all</I> všichni, srov. <I>All novels reveal something of their age.</I> Všechny romány odhalují něco ze své doby; <I>all these questions</I> všechny tyto otázky, <I>all her wishes</I> všechna její přání apod. Někdy však jde o distributivní význam (každý jednotlivě), a pak náhrada pomocí <I>all</I> + plurál není možná, např. <I>We hear from her almost every week.</I> Píše nám skoro každý týden.<I>
Every</I> tvoří zájmenná kompozita na <I>-body</I>, <I>-one</I> a <I>-thing</I> (<I>everybody</I>, <I>everyone</I> každý [substantivum], <I>everything</I> všechno) a adverbiální kompozitum na <I>-where</I> (<I>everywhere</I> všude), např. <I>Everyone was willing to help.</I> Každý byl ochoten pomoci. <I>You can’t have everything.</I> Člověk nemůže mít všechno.
<note id="4.71.1/P18">
Temporální adverbia jsou <I>always</I> vždy a <I>every time</I> po každé. <I>Ever</I> si zachovalo původní význam „vždy“ jen v některých spojeních, např. <I>for ever</I> navždy, <I>ever after</I> potom stále, <I>ever since</I> od té doby stále. V současném jazyce se <I>ever</I> sémanticky začlenilo k řadě s<I> any</I> (viz 4.72.2).
</note><I>
Everybody</I>, <I>everyone</I> tvoří adnominální pád jako substantiva: <I>everybody’s, everyone’s,</I> např. <I>This isn’t everyone’s opinion.</I> To není názor každého. <I>
Everybody, everyone</I> je singulár, čímž se řídí též tvar predikativního slovesa. K odkazování se užívá jednak zájmena 3. os. singuláru maskulina (popř. feminina, je-li zřejmé, že jde o ženu): <I>Has everyone signed his name?</I> Podepsal se každý? Vedle toho se v běžné řeči k odkazování užívá plurálové zájmeno <I>they</I> (vazba podle smyslu), srov. <I>Has everyone signed their name?</I>'$
'4.71.2','<I>Each</I> je determinátor, srov. <I>each item on the list</I> každá položka na seznamu, nebo syntaktické substantivum, např. <I>each of us</I> – každý z nás; <I>The book is a joint work of three authors. Each has contributed an equal share.</I> Kniha je společné dílo tří autorů. Každý přispěl stejným dílem. <I>Each</I> lze v tomto případě doplnit vazbou s <I>of</I> (<I>each of them</I>/<I>of the</I> [<I>three</I>] <I>authors,</I> též <I>each author</I>), což svědčí pro eliptické pojetí samotného <I>each</I>. Odkazuje-li <I>each</I> na koordinovaná substantiva, je možno je chápat jako proformu: <I>The book is a joint work of John and Mary Brown. Each has contributed an equal share.</I>
Na rozdíl od <I>every</I> nejmenší počet, na který <I>each</I> může odkazovat, je dva (srov. poslední příklad). V tomto případě je ekvivalentní <I>both</I> oba, srov<I>. Both contributed an equal share.</I> Oba přispěli stejným dílem.
Další rozdíl mezi <I>every</I> a <I>each</I> spočívá v tom, že <I>each</I> je selektivní, tj. vybírá z určitého počtu. Ze selektivní povahy each též vyplývá určitost jeho reference, která je buď kataforická (následuje-li vazba s <I>of</I>) nebo anaforická (při odkazování na předcházející kontext). Proto ho na rozdíl od řady <I>every</I>, která není takto omezena, nelze užít v případě jako <I>I went into the drawing-room and shook hands with everybody</I> /*<I>each.</I> Šel jsem do přijímacího pokoje a podal jsem každému ruku. (Ani <I>each of them</I> by v tomto kontextu nebylo možné, neboť i <I>them</I> je anaforické a vyžaduje předcházející kontext.) Ze selektivní povahy <I>each</I> též vyplývá, že odkazuje na každého člena příslušného souboru jednotlivě.
<I>Each</I> může být od svého řídícího substantiva odděleno, a pak má funkci přístavku (podobně jako <I>all</I> a <I>both</I>, viz 4.71.3 a 4.71.4), např. <I>John and Mary each have contributed a considerable share.</I> / <I>John and Mary have contributed a considerable share each.</I> Jan a Marie přispěli každý značným dílem. V tomto případě může each následovat i po plurálu, srov. <I>They/His firends each took a big risk.</I> Podstoupili každý/jeho přátelé podstoupili všichni velké riziko.'$
'4.71.3','<I>All</I> se řadí k determinatorům, neboť stojí v postavení determinátorů (je-li řídící substantivum modifikováno více výrazy, <I>all</I> jim všem předchází), např. <I>all participants</I> všichni účastníci, <I>all higher animals</I> všichni vyšší živočichové, <I>all scientific thought</I> veškeré vědecké myšlení.
Od ostatních determinátorů se však liší tím, že se s nimi může spojovat, a to tak, že jim předchází (podobně jako <I>both</I> a <I>half</I>, viz 4.71.4). Proto se <I>all</I>, <I>both</I> a <I>half</I> někdy označují jako predeterminátory. Např. <I>all our effort</I> všechno naše úsilí, <I>all these measures</I> všechna tato opatření.
<I>All</I> se pojí s plurálem (nejmenší počet, na který odkazuje, je tři) nebo s nepočitatelnlým singulárem, např. <I>All attempts failed.</I> Všechny pokusy ztroskotaly. <I>All my leisure</I> všechen můj volný čas.
Samotné <I>all</I> mívá referenci generickou, se členem určitým, demonstrativem nebo posesivem referenci singulativní, srov. <I>all men are mortal</I> všichni lidé jsou smrtelní – <I>all the men in the camp</I> všichni muži v táboře. <I>All training is time-consuming.</I> Všechen výcvik (každý trénink) je časově náročný. – <I>A few hours</I>’ <I>practice was all the training I had ever had.</I> Několikahodinový výcvik byl všechen trénink, který jsem kdy měl. Jelikož však určitý člen má podobnou funkci jako univerzální kvantifikátor, bývá často vynechán (viz 3.32.26), srov. <I>all men in the camp</I> všichni muži v táboře.
S počitatelným singulárem se <I>all</I> nejčastěji vyskytuje v případech jako <I>all</I> (<I>the</I>) <I>day</I>, <I>morning</I>, <I>night</I> (člen se zde často vynechává). V češtině tomuto užití odpovídá ekvivalent <I>celý</I>: celý den, celé dopoledne, celou noc. Jinak je spojení <I>all</I> s počitatelným singulárem méně obvyklé než synonymní vyjádření pomocí <I>whole</I>: <I>all</I> (<I>of</I>) <I>the town</I>/<I>the whole town</I> celé město, <I>all the world</I>/<I>the whole world</I> celý svět. <I>Whole</I> se ovšem vyskytuje i s časovými výrazy, např. <I>the whole day</I> celý den, <I>the whole month</I> celý měsíc apod.
<I>All</I> s určitou determinací zpravidla připouští alternatinví vazbu s<I> of</I>, která se vyskytuje zejména v americké angličtině: <I>all</I> (<I>of</I>) <I>the cups are chipped</I> všechny šálky jsou natlučené, <I>all</I> (<I>of</I>) <I>the country is covered with snow</I> celá země je pod sněhem. <I>Of</I> je obligatorní, pojí-li se <I>all</I> jako řídící člen s osobním zájmenem: <I>all of you</I> vy všichni (vedle <I>you all</I>), <I>all of it</I> to všechno apod.
Ve vazbě s <I>of</I> má <I>all</I> funkci zájmena (syntaktického substantiva). Tuto funkci též má, je-li ho užito samostatně. Odkazuje přitom na nepočitatelný singulár (české <I>všechno</I>) nebo plurál (životný i neživotný, české <I>všichni</I>, <I>všechny</I>), srov. <I>Is that all?</I> Je to všechno? <I>Although the plays treat widely different situations, all have somethng in common.</I> Ačkoliv se ty hry zabývají velmi různými situacemi, všechny mají něco společného.
<I>All</I>, podobně jako <I>each</I>, se užívá též v apozici, např. <I>We all carry responsibility</I> (vedle <I>All of us carry responsibility</I>)<I>.</I> My všichni neseme odpovědnost. <I>Can you do it all today</I> (vedle <I>Can you do all of it today</I>)<I>?</I> Můžete to udělat všechno dnes? <I>I have asked them all</I> (vedle <I>I have asked all of them</I>)<I>.</I> Ptal jsem se jich všech.'$
'4.71.4','K univerzálním kvantifikátorům je možno též řadit <I>both</I>, neboť stejně jako <I>all</I> zahrnuje všechny členy třídy označované řídícím substantivem. Rozdíl mezi <I>all</I> a <I>both</I> je pouze v počtu členů třídy, <I>all</I> odkazuje na třídy s různým počtem členů, avšak ne menším než tři, kdežto <I>both</I> odkazuje na třídu o dvou členech. Věta <I>Both her brothers study medicine</I> (Oba její bratři studují medicínu) implikuje, že nemá více bratrů než dva.
<note id="4.71.4/P19">
Rozdíl mezi <I>both</I> (oba) a <I>the two</I> (ti dva, oba) spočívá v tom, že <I>the two</I> odkazuje anaforicky na počet dva, aniž implikuje totalitní vztah, srov. <I>She has three brothers, two of whom study medicine. The third is still at school. The two</I>/*<I>both who study medicine…</I> Má tři bratry, z nichž dva studují medicínu. Třetí chodí ještě do školy. Ti dva, kteří studují ještě medicínu… (Oba bratři studující medicínu… české oba má širší užití).
</note>
Ze sémantiky <I>both</I> vyplývá, že se pojí jen s plurálem počitatelného substantiva, např. <I>both my parents</I> oba moji rodiče, <I>hold it in both hands</I> drž to oběma rukama. Konstrukčně je zcela obdobné <I>all</I>, tj. má funkci predeterminátoru, zájmena a užívá se v apozici k řídícímu substantivu, např. <I>on both these occasions</I> při obou těchto příležitostech, <I>he asked both of us</I> (<I>us both</I>) pozval nás oba; <I>They were both very pleased.</I> (<I>Both of them were very pleased</I>)<I>.</I> Oba byli velmi potěšeni.
Následuje-li po <I>both</I> substantivum s určitou determinací, vyskytuje se též vazba s fakultativním <I>of</I>: <I>both</I> (<I>of</I>) <I>these points</I> oba tyto body, <I>both</I> (<I>of</I>) <I>the applicants</I> oba žadatelé. Následuje-li po <I>both</I> osobní zájmeno, je <I>of</I> obligatorní: <I>both of you</I> vy oba (vedle <I>you both</I>). Určitý člen po <I>both</I> (méně častý než po <I>all</I>) bývá fakultativní: <I>Both</I> (<I>the</I>) <I>doors were locked.</I> Oboje dveře byly zavřeny. (<I>Both</I> s posesivem viz 4.21.)
<note id="4.71.4/P20">
K predeterminátorům se vedle <I>all</I> a <I>both</I> též řadí <I>half</I> polovina. Pojí se jak s nepočitatelnými, tak s počitatelnými substantivy (v singuláru i plurálu), např. <I>half</I> (<I>of</I>) <I>the fruit</I> polovina ovoce, <I>half</I> (<I>of</I>) <I>the crew</I> polovina posádky, <I>half</I> (<I>of</I>) <I>the oranges</I> polovina pomerančů. Na rozdíl od <I>all</I> a <I>both</I> se <I>half</I> spojuje i s neurčitým členem, např. <I>half a pound</I> půl libry, <I>half a loaf</I> půl bochníku a neužívá se v apozici. Stejně jako u <I>all</I> a <I>both</I> je <I>of</I> fakultativní před substantivem s určitou determinací, avšak obligatorní před osobním zájmenem: <I>half</I> (<I>of</I>) <I>the boys</I> polovina chlapců <I>half of them</I> polovina z nich.
</note>
<note id="4.71.4/P21">
Jako predeterminátory se chovají též <I>double</I> dvojitý, <I>twice</I> dvakrát, <I>three</I>, <I>four…</I> <I>times</I> tři-, čtyři-… krát, např. <I>we need double the quantity</I> potřebujeme dvojnásobné množství, <I>he is twice her age</I> je dvakrát tak starý jako ona.
</note>'$
'4.72 Existenciální kvantifikátory','Na rozdíl od univerzálních kvantifikátorů, které explicitně odkazují na všechny členy příslušné třídy, existenciální kvantifikátory indikují, že příslušná třída má alespoň nějaké(ho) zástupce (z čehož vyplývá jejich existence).'$
'4.72.1','<I>Some</I> má funkci determinátoru, zájmena (proformy) a kvantifikátoru (který je ovšem zároveň determinátorem). Ve funkci determinátoru je nepřízvučné a má redukovaný tvar [səm], [sm]; ve funkci proformy a kvantifikátoru má v důsledku většího či menšího stupně přízvuku neredukovaný tvar [sʌm].'$
'4.72.11','Redukované <I>some</I> [səm], [sm] má podobnou funkci jako člen neurčitý (viz 3.32), a to u singuláru nepočitatelných a plurálu počitatelných substantiv. Vedle neurčité determinace je slabě zastoupen kvantifikační význam „blíže nevymezené malé množství/počet“, kterým se <I>some</I> [səm], [sm] liší od neurčitého a nulového členu. V češtině mu odpovídá <I>nějaký</I>, <I>jistý</I>, u nepočitatelných substatniv též <I>trochu</I>, případně nemusí být explicitní ekvivalent vyjádřen vůbec (jak je tomu pravidlem u členu). Vyskytuje se především v oznamovacích větách kladných, kdežto ve větách záporných a většině otázek jeho funkci vykonává <I>any</I> (viz 4.72.21). Např. <I>I need some sticking-plaster</I>/<I>some envelopes.</I> Potřebuji kousek náplasti/nějaké obálky. <I>Let’s have some music.</I> Pusťme si nějakou hudbu (trochu hudby).
Pronominální tvar má vždy neredukovanou samohlásku [sʌm], srov. <I>There was some</I> [səm] <I>water in the jug.</I> V džbánu byla voda (bylo trochu vody). – <I>He poured some</I> [sʌm] <I>in(to) a tumbler.</I> Nalil trochu do sklenice.'$
'4.72.12','Kvantifikátor <I>some</I> (s plnou samohláskou [sʌm], která je důsledkem jistého stupně přízvuku) se vyskytuje i u singuláru počitatelných substantiv (na rozdíl od nepřízvučného <I>some</I> [səm], [sm], které se u počitatelného singuláru nevyskytuje).
<I>Some</I> + singulár počitatelného substantiva označuje neurčitou, nespecifikovanou determinaci. Identita referenta není známa (nebo ji mluvčí prezentuje jako neznámou). Odpovídající český výraz je <I>nějaký</I>. Např. <I>It must be some mistake.</I> Musí to být nějaká chyba (musí jít o nějakou chybu). <I>I saw it in some paper.</I> Viděl jsem to v nějakých novinách. <I>I’ll tell you some day.</I> Jednou ti to řeknu.
Rozdíl mezi <I>some</I> a neurčitým členem spočívá v tom, že <I>some</I> vyjadřuje pouze neurčitou determinaci nespecifickou. Tento rys lze ještě zvýraznit přidáním <I>or other</I>, např. <I>for some reason or other</I> z nějakého (neznámého) důvodu, z tohoto či onoho důvodu. Naproti tomu neurčitý člen vyjadřuje též neurčitou determinaci specifickou (viz 3.32.31).
U nepočitatelných substantiv a plurálu počitatelných substantiv přízvučný kvantifikátor <I>some</I> [sʌm] označuje dost značné nespecifikované množství nebo počet. Tento význam se uplatňuje zejména v určeních časových a místních a v určeních míry. Odpovídající české výrazy jsou nejčastěji <I>nějaký</I>, <I>jistý</I>, v plurálu <I>několik</I>, popř. jiné prostředky. Např. <I>I shall be away for some time.</I> Budu nějaký čas pryč. <I>The railway station is at some distance from the village.</I> Nádraží je od vesnice dost daleko. <I>Some weeks have passed.</I> Uplynulo několik týdnů. Podobně <I>for some years</I> několik let, <I>to some extent</I> do jisté míry, (<I>to discuss a mattter</I>) <I>in some detail</I>, <I>at some length</I> (diskutovat o nějaké záležitosti) dost podrobně.
Jindy stojí přízvučné some [sʌm] v protikladu k jinému kvantifikátoru: jinému <I>some</I> [sʌm], <I>other(s)</I> jiní, <I>all</I> všichni, <I>the rest</I> ostatní. Tento význam se nejčastěji uplatňuje v plurálu, ale též u nepočitatelných singulárů. V češtině mu odpovídá ekvivalent <I>některý</I>. Např. <I>The pace may be too fast for some children and too slow for others.</I> Tempo může být pro některé děti příliš rychlé, pro jiné příliš pomalé. <I>All work isn’t dull; some work is pleasant.</I> Každá práce není nudná; některá práce je příjemná.
Při anaforické referenci, tj. mělo-li by řídící substantivum určitou determinaci, existuje alternativní vazba <I>some of</I> + substantivum s určitou determinací, např. <I>Our Centre organizes about thirty courses each term. Some courses</I>/<I>some of the course</I>/<I>some of them</I>/<I>some provide instruction in scientific English.</I> Naše středisko pořádá každý semestr asi třiceti kursů. Některé kursy/některé z těchto kursů/některé z nich/některé poskytují výuku vědecké angličtině.
<I>Some</I> ve vazbě s <I>of</I> odkazuje buď na plurál, nebo na nepočitatelný singulár, např. <I>some of us</I> někteří z nás, <I>some of the milk</I> trochu toho mléka. Neodkazuje na počitatelný singulár, tj. nemá význam <I>někdo z nás</I> (s životným referentem) nebo <I>některý z</I> (s životným i neživotným referentem, např. <I>některá z otázek</I>). V tomto případě je nutno užít vazby s<I> one</I>: <I>one of us</I>, <I>one of the questions</I>.
Kvantifikátor, s nímž <I>some</I> kontrastuje, nemusí být vyjádřen, může být jen implikován, např. <I>Some critics hold the opinion that…</I> Někteří kritici zastávají názor, že… (<I>some</I> implikuje, že ne všichni). Podobně <I>Some reports say that</I>… některé zprávy uvádějí, že…
<note id="4.72.12/P22">
Podobně jako u neurčitého členu neurčitá determinace v případě <I>some</I> může být specifická i nespecifická (výjimku tvoří jen počitatelné singuláry, u nichž <I>some</I> vyjadřuje neurčitou determinaci nespecifickou), srov. <I>Some pieces are missing.</I> Několik kusů schází. Může jít jak o identifikovatelné, tak o neidentifikovatelné kusy.
</note>
<note id="4.72.12/P23">
<I>Some</I> se silným přízvukem má deskriptivní význam, v němž vyjadřuje vysoký stupeň dokonalosti (srov. obdobný význam českého silně přízvučného <I>nějaký</I>): <I>That was ˈsome ball, wasn’t it?</I> To byl nějaký ples, že? (ohromný, vynikající apod.).
</note>
<note id="4.72.12/P24">
<I>Some</I> [sʌm] před číslovkou znamená „přibližně, asi“ (srov. obdobný význam českého <I>nějaký</I>): <I>There were some fifty people there.</I> Bylo tam nějakých/asi/přibližně padesát lidí.
</note>
<note id="4.72.12/P25">
V  americké angličtině se <I>some</I> užívá též jako adverbium míry, např. <I>I slept some.</I> Trochu jsme spal. (V britské angličtině je tento úzus řídký.)
</note>'$
'4.72.13','Podobně jako <I>every</I> (viz 4.71.1) tvoří <I>some</I> pronominální kompozita na <I>-body</I>, <I>-one</I> (označující neurčitou osobu) a <I>-thing</I> (označující neurčitou neživotnou entitu): <I>somebody</I>, <I>someone</I> někdo, <I>something</I> něco. Další kompozita jsou adverbiální: <I>somewhere</I> někde, někam, <I>sometime</I> někdy (<I>at some time</I>), <I>sometimes</I> někdy (<I>at some times</I>), <I>somewhat</I> poněkud, <I>somehow</I> nějak. Stejně jako samotné <I>some</I> se jeho kompozita užívají především v kladných větách oznamovacích (ve většině vět tázacích a záporných jejich funkci přijímají kompozita s<I> any</I>, viz 4.72.23). Např. <I>Somebody is sure to be at home.</I> Někdo je jistě doma. <I>Something must have happened.</I> Něco se muselo stát.
<I>Somebody</I>, <I>someone</I>, <I>something</I> nepřipouštějí vazbu s <I>of</I>. Místo *<I>somebody of your friends</I> je pouze <I>one of your friends</I> někdo z vašich přátel (viz 4.72.12).
<I>Somebody</I>, <I>someone</I>, <I>something</I> mohou mít jak specifickou, tak nespecifickou referenci, srov. <I>Someone has left his gloves here.</I> Někdo si tu zapomněl rukavice (nespecifická reference). – <I>I spoke to someone who is in charge of this business.</I> Mluvil jsem s někým, kdo má tu věc na starosti (specifická reference).
Na <I>somebody</I>, <I>someone</I> se odkazuje jako na 3. os. singuláru maskulina (popř. feminina, je-li zřejmé, že jde o ženu) nebo jako na 3. os. plurálu (stejně jako v případě <I>everybody</I>, <I>everyone</I>), např. <I>Somebody has lost his/their keys.</I> Někdo ztratil klíče.
<note id="4.72.13/P26">
Stejně jako přízvučné <I>někdo</I> přízvučné <I>somebody</I> s fakultativním neurčitým členem označuje důležitou osobnost, např. <I>At home he was</I> (<I>a</I>) <I>somebody, but here he is just one of many.</I> Doma to byl někdo, ale tady je to jeden z mnoha.
</note>
<note id="4.72.13/P27">
<I>Something</I> se vyskytuje ve vazbě s <I>of</I> a singulárem, např. <I>He’s something of a liar</I>, kde odpovídá českému <I>trochu</I>: Je to trochu lhář.
</note>
<note id="4.72.13/P28">
<I>Someone</I> je třeba lišit od <I>some one</I>, spojení <I>some</I> s číslovkou <I>one</I>, např. <I>The effect may be due to some one factor</I> <I>or to the combined operation of several factors.</I> Ten účinek může být způsoben nějakým jednotlivým faktorem nebo společným působením několika faktorů.
</note>'$
'4.72.14','V některých případech se <I>some</I> a jeho kompozita vyskytují též ve větách tázacích, záporných a podmínkových.
V tázacích větách <I>some</I> implikuje, že mluvčí čeká kladnou odpověď. Nejde vlastně o otázku v pravém slova smyslu, nýbrž se žádá potvrzení kladné alternativy, např. <I>Have I said something stupid again?</I> Řekl jsme zase nějakou hloupost? (<I>= I supppose I have said something stupid again, haven’t I?</I> Asi jsem zase řekl nějakou hloupost, že?) Proto se výrazů se <I>some</I> užívá v tázacích větách, které jsou formou nabídky nebo zdvořilé žádosti, např. <I>Would you like some dessert?</I> Chtěl byste (nějaký) moučník/ovoce? <I>Will you have</I> (<I>Can I offer you</I>) <I>something to drink?</I> Dáte si (Mohu vám nabídnout) něco k pití? <I>Will you please buy me some stamps when you go out?</I> Kup mi, prosím tě, nějaké známky, až půjdeš ven.
V záporných větách se <I>some</I> a jeho kompozita vyskytují pouze tehdy, stojí-li mimo dosah záporu, tj. je-li nedotčen význam existenciálního kvantifikátoru <I>nějaký</I>, <I>některý</I>, <I>několik</I> apod. Mimo dosah záporu bývá existenciální kvantifikátor, předchází-li před záporem, např. <I>By some miracle nobody was hurt.</I> Nějakým zázrakem se nikomu nic netalo. <I>Some people have no luck.</I> Někteří lidé nemají žádné štěstí. Výrazy se <I>some</I> mohou být mimo dosah negace i po záporu, např. <I>The scientists do not agree on some of the most vital points.</I> Vědci se neshodují v některých nejzávažnějších bodech.
Podobně jako kladné otázky se <I>some</I> i záporné otázky se <I>some</I> předpokládají kladnou odpověď, např. <I>Doesn’t he deserve something better from life?</I> Což si od života nezasluhuje něco lepšího? <I>Won’t you have some cake?</I> Nevezmete si koláč? V případě výzev a nabídek má kladná a záporná otázka stejný význam, srov. <I>Will you have some cake?</I> Vezměte si koláč.
V podmínkových větách se výrazy se <I>some</I> vyskytují, je-li možno <I>if</I> chápat jako <I>supposing that</I> dejme tomu, že, za předpokladu, že. Např. <I>If somebody had told me that a month ago, I’d have taken him for a fool.</I> Kdyby mi to někdo řekl před měsícem, byl bych ho měl za blázna. <I>Some</I> se dále užívá v podmínkových větách vyjadřujíccích nabídku nebo prosbu a v podmínkových větách záporných, stojí-li mimo dosah negace, např. <I>If you make me some coffee, I’ll keep you company.</I> Uvaříš-li mi kávu, budu ti dělat společnost. <I>If something doesn’t happen soon, everything is lost.</I> Nestane-li se něco brzo, je vše ztraceno.'$
'4.72.2','<I>Any</I> má také formu přzvučnou a nepřízvučnou, avšak na rozdíl od <I>some</I> má v obou případech stejnou samohlásku [enɪ]. <I>Any</I> plní různé funkce podle toho, v jakém typu věty se vyskytuje.'$
'4.72.21','<I>Any</I> (přízvučné i nepřízvučné) ve větách tázacích a záporných plní stejnou funkci jako <I>some</I> v odpovídající větě oznamovací kladné. V tomto bodě se angličtina od češtiny zásadně liší, neboť proti českému <I>nějaký</I> má prostředky dva, <I>some</I> a <I>any,</I> rozlišené distribučně. Srovnej <I>There are some changes in the programme.</I> V programu jsou nějaké změny. – <I>There aren’t any changes in the programme.</I> V programu nejsou žádné změny. <I>He made some money.</I> Vydělal nějaké peníze. – <I>Did he make any money?</I> Vydělal nějaké peníze? – <I>He didn’t make any money.</I> Nevydělal žádné peníze.
Rozdíl mezi přízvučným a nepřízvučným <I>any</I> se projevuje v míře uplatnění kvantifikačního významu. Nepřízvučné <I>any</I> u nepočitatelných substantiv a plurálu se blíží neurčitému členu, srov. <I>Did you have any luck?</I> Měl jste štěstí? <I>Are there any eggs in the fridge?</I> Jsou v lednici (nějaká) vejce? (Kvantitativní význam je zde oslaben.)
<I>Any</I> s jistým stupněm přízvuku je kvantifikátor označující nejen neurčitou kvantitu, ale i kvalitu, např. <I>Are there any suggestions?</I> Jsou nějaké návrhy? (Ptáme se na kvantitu i na druh.) U počitatelných singulárů stojí <I>any</I> v protikladu k neurčitému členu, srov. <I>Is there a chance of success?</I> Je naděje na úspěch? <I>Is there any chance</I> (= <I>any sort of chance</I>) <I>of success?</I> Je nějaká naděje na úspěch? V běžně mluveném jazyce se i zde tento protiklad někdy stírá, srov. <I>This bucket hasn’t any handle.</I> Tohle vědro nemá držadlo. <I>Any</I> je zde užito místo neurčitého členu: <I>This bucket hasn’t a handle.</I>
Jiný rozdíl mezi <I>any</I> a neurčitým členem spočívá v tom, že <I>any</I> není generické. Proto ve větě jako <I>You mustn’t spoil a dog</I>/<I>dogs</I> (Pes/psi se nesmějí rozmazovat) není užití <I>any</I> při zachování generického významu možné.
Stejně jako <I>some</I> i <I>any</I> tvoří vazbu s <I>of</I>, např. <I>Can any of you help me?</I> Může mi někdo z vás pomoci? Avšak na rozdíl od <I>some any</I> v této vazbě odkazuje nejen na plurál nebo singulár nepočitatelného substantiva (např. <I>Are any of these books yours?</I> Jsou některé z těchto knih vaše? <I>It isn’t any of my business.</I> Není to moje věc. Nic mi do toho není.), nýbrž i na singulár počitatelného substantiva, srov. <I>Can any of you make a fouth at bridge?</I> Může někdo (= jeden) z vás dělat čtvrtého do bridže? <I>Is any of you ready?</I> Je některý (někdo) z vás hotov?
Stejným způsobem jako v přímých otázkách se <I>any</I> užívá v nepřímých otázkách, např. <I>I wonder whether it’s any good.</I> Rád bych věděl, je-li to k něčemu. V podmínkových větách se užívá jak <I>some</I>, tak <I>any</I>, často bez zřetelného rozdílu ve významu. Většinou však věty s<I> any</I> mají hypotetičtější povahu, např. <I>In case there’s any misunderstanding I want to explain that…</I> Pro případ nějakého nedorozumění chci vysvětlit, že... <I>With any luck</I> (<I>if he has any luck</I>) <I>he’ll be able to find something suitable.</I> Při troše štěstí (bude-li mít štěstí), se mu podaří najít něco vhodného.
<I>Any</I> se dále užívá v restriktivních větách vztažných, má-li antecedent jedinečnou modifikaci (jako superlativ nebo <I>only</I>) nebo zahrnuje-li univerzální kvantifikátor (pozitivní i negativní), např. <I>the only fact that holds any weight</I> jediný fakt, který má nějakou váhu; <I>nobody who has any ambition</I> nikdo, kdo má nějakou ctižádost.
<I>Any</I> v záporných větách představuje jiný typ kvantifikátoru než <I>any</I> v otázkách. Zatímco se <I>any</I> v otázkách řadí k existenciálnímu kvantifikátoru <I>some</I>, tj. odpovídá (stejně jako <I>some</I>) českému <I>nějaký,</I> v záporných větách, jelikož je v dosahu záporu, se řadí k univerzálnímu kvantifikátoru <I>no</I>, tj. odpovídá českému <I>žádný</I>, srov. <I>It didn’t make any impression.</I> – <I>It made no impression.</I> Neudělalo to žádný dojem.
Na rozdíl od otázek, v nichž <I>any</I> a <I>some</I> mají v podstatě stejný význam (rozdíl je pouze v předpokladu mluvčího, pokud jde o polaritu odpovědi), v záporných větách je význam <I>some</I> a <I>any</I> rozlišen. Srovnej <I>I didn’t attend any of the lectures.</I> Žádných přednášek jsem se nezúčastnil. – <I>I didn’t attend some of the lectures.</I> Některých přednášek jsem se nezúčastnil.
Jako zápor se chovají nejen jednoznačně záporné prostředky jako slovesný zápor, <I>no</I> žádný (a jeho kompozita, viz 4.73), <I>never</I> nikdy, <I>nor</I>, <I>neither</I> ani, nýbrž i některá jiná slova, jejichž význam je záporný jen zčásti, např. <I>hardly</I> sotva, stěží, <I>nearly</I>, <I>almost</I> téměř, <I>little</I>, <I>few</I> málo, <I>seldom</I> zřídka aj., srov. <I>There was little likelihood of any customers walking in at that hour.</I> Bylo málo pravděpodobné, že by v tu dobu přišli nějací zákazníci. <I>We have received hardly any replies.</I> Nedostali jsme skoro žádné odpovědi.
Jiná slova obsahující záporný komponent ve svém lexikálním významu, např. <I>fail</I> selhat, <I>prevent</I> zabránit, <I>avoid</I> vyhnout se, <I>ignorant</I> nevědomý, <I>reluctant</I> zdráhající se, <I>without</I> bez, <I>lack</I> nedostatek, <I>absence</I> nepřítomnost apod., se však chovají jako slova kladná, tj. <I>any</I> má stejný význam jako v oznamovací větě kladné (viz 4.72.22).
<I>Any</I> se též často vyskytuje v závislých větách obsahových po záporné větě řídící, např. <I>I can’t imagine that anybody could have fallen for it.</I> Neumím si představit, že na to někdo mohl naletět. (Případy přesunutého záporu viz 12.15.9.)
<note id="4.72.21/P29">
V americké angličtině se častěji než <I>hardly any</I> vyskytuje <I>almost no</I> (způsob vyjadřování obdobný českému), srov. <I>Almost no work has been done on the problem of alienation.</I> Na problému odcizení nebyla ještě udělána skoro žádná práce. Užívání <I>any</I> se v americké angličtině dále liší tím, že má též funkci adverbia (stejně jako <I>some</I>, viz 4.72.12, pozn. 4) v případech jako <I>Did it help any?</I> Pomohlo to trochu (vůbec)? <I>It didn’t help any.</I> Nepomohlo to vůbec. (V britskéké angličtině většinou <I>at all</I>.)
</note>'$
'4.72.22','<I>Any</I> v kladných větách oznamovacích je vždy přízvučné. Má funkci univerzálního kvantifikátoru, tj. řadí se k<I> every</I> a <I>all</I> (viz 4.71). Odpovídající český kvantifikátor je <I>jakýkoliv</I>, <I>kterýkoliv</I>, avšak často je nejvhodnější ekvivalent <I>všechen</I> (což svědčí o významové blížkosti <I>any</I>, <I>all</I> a <I>every</I>). Např. <I>The starting point for any science must be measurement.</I> (Mackay 14) Východisko pro kteroukoliv/každou vědu musí být měření. <I>It is surely necessary to talk about our work, in any society and at any time.</I> (Fraser 280) Jistě je nutné mluvit o naší práci v jakékoliv/každé společnosti a v kterékoliv době.
Významová blízkost <I>any</I>, <I>all</I> a <I>every</I> se projevuje v tom, že jsou v některých kontextech zaměnitelné, např. <I>Any</I>/<I>Every normal child growing up in human society learns to talk.</I> / <I>All normal children growing up in human society learn to talk.</I> Kterékoliv/Každé normální dítě/Všechny normální děti vyrůstající v lidské společnosti se naučí mluvit. Jindy jsou však tyto prostředky rozlišeny.
Užívání <I>any</I> a <I>every</I> je do jisté míry komplementární, neboť <I>every</I> nemůže determinovat nepočitatelné substantivum, srov. <I>Any reasoning</I>/*<I>every reasoning was useless.</I> Každá argumentace byla zbytečná.
V některých kontextech (zejména takových, které implikují volbu) se uplatňuje významová diferenciace, srov. <I>There are some apples in the basket. Take all of them</I>/<I>every one of them</I>/<I>any of them if you like.</I> V koši jsou nějaká jablka. Vezmi si všechna/každé/kterékoliv (kterákoliv). Pouze <I>all</I> a <I>every</I>, která se zakládají na konjunkci (toto jablko a toto jablko … a toto jablko), dovolují adresátovi, aby si vzal všechna jablka, kdežto <I>any</I>, které se zakládá na diskjunkci (toto jablko nebo toto jablko … nebo toto jablko) nikoliv. Oslovený má volnost, pokud jde o volbu, tj. může si vzít libovolné jablko nebo několik libovolných jablek, jelikož <I>any</I> odkazuje jak na singulár, tak na plurál, avšak ne všechna.
Další rozdíl spočívá v tom, že <I>all</I> a <I>every</I> implikují existenci, kdežto <I>any</I> ji pouze hypotetizuje. <I>All damage must be paid for</I> (Každé poškození se musí zaplatit) implikuje existenci poškození, kdežto <I>any damage must be paid for</I> nikoliv.
<note id="4.72.22/P30">
Srov. též <I>every other day</I> každý druhý den – <I>any other day</I> kterýkoliv jiný den.
</note>
<I>Any</I> determinující antecedent restriktivní věty vztažné je synonymní s výrazem na <I>wh-ever</I>, srov. <I>Take any measures that you consider necessary.</I> Učiňte jakákoliv opatření, která považujete za nutná. – <I>Take whatever measres you consider necessary.
Any</I> (kterýkoliv, jakýkoliv) se může vyskytnout i ve větě záporné, je-li mimo dosah záporu. V tomto případě má klesavě-stoupavou intonaci a jeho význam zůstává negací nedotčen, srov. <I>He doesn’t go to any restaurant.</I> Nechodí do žádné restaurace (<I>any</I> v dosahu záporu). – <I>He doesn’t go to just any restaurant</I> (<I>only to very select ones</I>)<I>.</I> Nechodí do jakékoliv (ledajaké) restaurace (chodí jen do velmi vybraných).
<I>Any</I> v postavení před záporem je zpravidla v jeho dosahu, proto je možná pouze forma s <I>no</I>. <I>No teacher could allow that.</I> (Nikoliv *<I>Any teacher couldn’t allow that.</I>) Žádný učitel by to nemohl dovolit. V případě restriktivní postmodifikace, zejména vztažnou větou, je i konstrukce s<I> any</I> před záporem možná, např. <I>Any school that aims at true education cannot follow the rule.</I> Kterákoliv/každá škola, která usiluje o skutečné vzdělání, se nemůže tímto pravidlem řídit.
Mimo dosah záporu je <I>any</I> též po slovesech obsahujících záporný komponent ve svém lexikálním významu, např. <I>She lacks any qualifications.</I> Chybí jí jakákoliv kvalifikace.
<I>Any</I> se dále užívá po komparativu a jiných srovnávacích konstrukcích (s <I>too</I>, <I>enough</I>), např. <I>The play is no worse than any other of that kind.</I> Ta hra není o nic horší, než kterákoliv jiná toho druhu.'$
'4.72.23','Podobně jako <I>some</I> (viz 4.72.13) a <I>every</I> (viz 4.71.1) <I>any</I> tvoří pronominální kompozita <I>anybody</I>, <I>anyone</I> označující osobu, <I>anything</I> označující věc. Adverbiální kompozita zahrnují místní <I>anywhere</I> a časové <I>at any time</I>, <I>ever</I>, přičemž <I>ever</I> je omezeno (kromě některých ustálených spojení, viz 4.71.1, pozn.) na otázky a věty záporné. Kompozita s<I> any</I> se užívají stejným způsobem jako samotné <I>any</I>.
V tázacích a záporných větách plní stejnou funkci jako kompozita se <I>some</I> v odpovídající větě oznamovací kladné, tj. odpovídají českým složeninám s <I>ně-</I> a <I>ni-</I>, srov. <I>We’ll send someone there.</I> Pošleme tam někoho. <I>Will you send anyone there?</I> Pošlete tam někoho? <I>We shan’t send anyone there.</I> Nikoho tam nepošleme. Podobně adverbiální kompozita, srov. <I>It must be somewhere here.</I> Musí to být někde tady. <I>Can it be anywhere here?</I> Může to být někde tady? <I>It can’t be anywhere here.</I> Tady to nikde nemůže být.
<note id="4.72.23/P31">
V tázacích větách vyjadřujících nabídku nebo výzvu se obvykle užívá <I>some</I> a jeho kompozit (viz 4.72.14), avšak někdy se vyskytuje výraz s<I> any</I>, např. <I>Does anybody want any more tea?</I> Chce někdo ještě čaj? <I>Somebody</I> by v tomto případě nabídku omezilo na jednu osobu.
</note>
Na <I>anybody</I>, <I>anyone</I> se odkazuje zájmenem 3. os. singuláru maskulina (popř. feminina, je-li zřejmé, že jde o ženu) nebo 3. os. plurálu, např. <I>Has anyone lost his</I>/<I>their keys?</I> (Ne)ztratil někdo klíče? <I>Anybody</I> podobně jako <I>somebody</I> (viz 4.72.13, pozn. 1) může též označovat důležitou osobnost, např. <I>If you want to be anybody…</I> Chceš-li být někým (důležitým)…
V záporných větách jsou kompozita se <I>some</I> a <I>any</I> v důsledku různého dosahu záporu významově rozlišena, srov. <I>Why don’t you say something?</I> Proč něco neřekneš? (= řekni něco) – <I>Why don’t you say anything?</I> Proč nic neříkáš?
V kladných větách oznamovacích odpovídají kompozita s<I> any</I> českým výrazům na <I>-koliv</I>, např. <I>Anything is preferable to permanent boredom.</I> Cokoliv/Všechno je lepší než trvalá nuda. <I>A salesman’s place is anywhere but in the office.</I> (Fraser 137) Místo obchodního zástupce je kdekoliv (všude) kromě v kanceláři.
V podmínkových větách se většinou vyskytují kompozita s <I>any</I>, která významově odpovídají příslušným výrazům se <I>some</I>, srov. <I>If I see anything suitable, I’ll let you know.</I> Uvidím-li něco vhodného, dám vám vědět. Kompozita s <I>any</I> (-koliv) však nejsou vyloučena, což může v některých případech vést k dvojznačnosti, např. <I>If anybody can swim this channel, I can do it.</I> (1) Může-li někdo přeplavat tento kanál, jsem to já (= <I>If there is anyone who can…</I>) (2) Může-li kdokoliv/každý přeplavat tento kanál, mohu i já.'$
'4.72.3','K<I> any</I> lze řadit <I>either</I>, neboť má obdobnou funkci, rozdíl je pouze v počtu, na který tyto dva prostředky odkazují. Zatímco <I>any</I> odkazuje na počet větší než dva, <I>either</I> odkazuje na dva. Jinak jde v obou případech o disjunkci (vztah „nebo“), srov. <I>Any of these</I> (<I>three</I>) <I>textbooks will serve our purpose.</I> Kterákoliv z těchto (tří) učebnic poslouží našemu účelu. – <I>Either of these textbook will serve our purpose.</I> Jedna i druhá učebnice poslouží našemu účelu.
<note id="4.72.3/P32">
Řidčeji se <I>either</I> vyskytuje ve významu <I>both</I>: <I>There are shops on either side of the street.</I> Po obou stranách ulice jsou obchody. Avšak srovnej <I>he held the racket in both hands</I> držel raketu oběma rukama – <I>he can play equally well with either hand</I> umí hrát stejně dobře levou i pravou (oběma ruakama).
</note>'$
'4.73','Záporné kvantifikátory jsou <I>no</I>, <I>none</I> žádný, <I>neither</I> žádný ze dvou a pronominální kompozita <I>nobody</I>, <I>no one</I> nikdo, <I>nothing</I> nic. K nim se přidružují adverbiální kompozita tvořená obdobně jako v případě <I>some</I>, <I>any</I> a <I>every</I>: místní <I>nowhere</I> nikde, nikam, časové <I>never</I> nikdy, popř. další <I>at no time</I> nikdy (= v žádné době), <I>in no way</I> nikterak (žádným způsobem) aj.
Užívání těchto záporných prostředků se v angličtině liší především tím, že se spojují s kladným slovesem, neboť angličtina vyjadřuje větný zápor jen jednou (viz 12.15.1). V češtině je naproti tomu obligatorní záporová shoda, srov. <I>I have no secrets from you. Ne</I>mám před tebou <I>žádná</I> tajemství. Obsahuje-li věta více záporných kvantifikátorů, má pouze první z nich tvar s<I> no</I>, ostatní se vyjadřují pomocí <I>any</I>: <I>I have no secrets from anyone.</I> Nemám před nikým žádná tajemství. Je-li sloveso záporné, všechny záporné kvantifikátory mají formu s <I>any</I>: <I>I don’t ever grudge anybody anything.</I> Nikdy nikomu nic nezávidím. Anglické věty se zápornými kvantifikátory mají tedy dvojí formu, s kladným slovesem + <I>no</I> nebo se záporným slovesem + <I>any</I>:
<table><I>He raised some objections. He raised no objections.
He didn’t raise any objections.</I>
Měl nějaké námitky. Neměl žádné námitky.
<I>I owe you something. I owe you nothing.
I don’t owe you anything</I>
Jsem vám něco dlužen. Nejsem vám nic dlužen.
<I>
Ask someone. Ask no one.
Don’t ask anyone.</I>
Zeptej se někoho. Neptej se nikoho.
<I>
I saw it somewhere. I saw it nowhere.
I didn’t see it anywhere.</I>
Někde jsem to viděl. Nikde jsem to neviděl.
<I>They sometimes make an exception. They never make an exception.
They don’t ever make an exception.</I>
Někdy udělají výjimku. Nikdy nedělají výjimku. </table>
Rozdíl mezi oběma soubory forem je hlavně stylistický (formy s <I>not any</I> jsou hovorovější; další faktory viz 12.15.3).
<I>No</I> a <I>none</I> jsou komplementární prostředky stejně jako přivlastňovací zájmena nesamostatná a samostatná (viz 4.2). <I>No</I> má funkci determinátoru, <I>none</I> je syntaktické substantivum, srov. <I>We ought to inform his family. – He has no family.</I>/<I>He has none.</I> Měli bychom uvědomit jeho rodinu. – Nemá žádnou (rodinu). <I>None</I> se vyskytuje též ve vazbě s<I> of</I>, např. <I>None of it is true.</I> Nic z toho není pravda. <I>None of us is</I>/<I>are infallible.</I> Nikdo z nás není neomylný. Jak ukazují příklady, <I>none</I> může zastupovat jak nepočitatelné substantivum (ve významu „žádná část, nic“), tak počitatelné substantivum, a to v singuláru i plurálu.
Vedle záporných vět s<I> no</I> a s<I> not any</I> jsou záporné věty s <I>not</I> + neurčitý nebo nulový člen. Je-li kvantifikační význam <I>any</I> oslaben, jak je tomu v jeho funkci blízké členu, jsou všechny tři formy více méně ekvivalentní, např. <I>This bucket has no handle. This bucket hasn’t any handle.</I> Tohle vědro nemá (žádné) držadlo. <I>This bucket hasn’t a handle.</I> Tohle vědro nemá držadlo.
Uplatňuje-li se kvantifikační význam, jsou tyto formy významově rozlišeny, srov. <I>I don’t like wine.</I> Nemám rád víno. – <I>I don’t like any wine.</I> Nemám rád žádné víno. <I>I like no wine</I> (<I>whatever</I>)<I>.</I> Nemá rád (vůbec) žádné víno.
S významovou diferenciací se často setkáváme u forem <I>no – not a</I>/člen nulový. Užití té či oné formy, jakož i jejich významové rozlišení do jisté míry závisí na větněčlenské funkci negovaného členu. Např. rozdíl mezi <I>George is no linguist</I> (Jiří není žádný lingvista) a <I>George isn’t a linguist</I> (Jiří není lingvista) spočívá v členství Jiřího v třídě lingivistů. Forma s<I> no</I> Jiřího zařazuje do třídy lingvistů, avšak zároveň vyjadřuje nízkou úroveň jeho lingvistických schopností: <I>George isn’t much of a linguist.</I> Jiří je nevalný lingivista. Forma s<I> not a</I> naproti tomu Jiřího z třídy lingvistů vylučuje: Jiří není lingvista (Jiří je např. pedagog).
Negativně hodnotící charakter <I>no</I> je omezen na predikativní jméno. V podmětu se tento významový odstín neuplatňuje, srov. <I>No mother would do such a thing.</I> Žádná matka by něco takového neudělala.
Neurčitý člen dále mívá v záporné větě funkci numerickou: <I>ani jeden</I>, <I>jediný</I>. V podmětu je však tato funkce omezena na neživotná substantiva. <I>Not a hair of his head was harmed.</I> Nebyl mu zkřiven ani vlásek na hlavě. <I>Not a word of this plan was breathed.</I> Nebylo vypuštěno ani slůvko o tom plánu. Životná substantiva mají v tomto případě <I>one</I> nebo <I>a single</I>: <I>Not a single</I>/<I>Not one student failed.</I> (Nikoliv *<I>Not a student failed</I>). Ani jeden student nepropadl. V předmětu toto omezení neplatí. <I>He hasn’t got a friend.</I> Nemá ani jednoho přítele. – <I>He has no friend(s).</I> Nemá žádné(ho) přítele (přátele). <I>She didn’t shed a tear.</I> Neuronila ani slzu. – <I>She shed no tears.</I> Neplakala (neronila slzy).
<I>Neither</I> má stejný vztah k <I>no</I>/<I>none</I> jako <I>either</I> k<I> any,</I> tj. týká se třídy o dvou členech, které oba popírá: <I>ani jeden, ani druhý</I>. Syntakticky však má obě funkce, determinátoru i syntaktického substantiva. Pojí se pouze se singulárem. Např. <I>Neither explanation is satisfactory.</I> Ani jedno, ani druhé vysvětlení není uspokojivé. <I>There are two possible explanations, but neither is satisfactory.</I> Jsou dvě možná vysvětlení, avšak ani jedno, ani druhé není uspokojivé. Po substantivním <I>neither</I> se v běžné mluvě užívá sloveso též v plurálu, zejména stojí-li po <I>neither of</I> + plurálové substantivum nebo zájmeno: <I>Neither of us regret(s) it.</I> Ani jeden, ani druhý toho nelitujeme. (<I>Neither</I> spojka viz 16.16.)'$
'4.74','Mezi <I>all</I>, které označuje totalitu, a <I>no</I>, které odkazuje na prázdný soubor, jsou kvantifikátory označující různou velikost množství nebo počtu: <I>many</I>, <I>much</I> mnoho, <I>little</I>, <I>few</I> málo, <I>several</I> několik a <I>enough</I> dost.
Na rozdíl od češtiny má angličtina dva výrazy pro <I>mnoho</I> a <I>málo</I>, jejichž užívání se liší podle toho, zda kvantifikují nebo zastupují substantivum počitatelné nebo nepočitatelné (viz 3.2). <I>Many</I>/<I>few</I> kvantifikují počitatelné plurály, <I>much</I>/<I>little</I> nepočitatelné singuláry, srov. <I>Many people get satisfaction from their work.</I> (Fraser 289) Mnoho lidí má ze své práce uspokojení. <I>Few places are far from human noise.</I> (Adams 138) Málo míst je daleko od lidského hluku. <I>Did you have much trouble?</I> Měl jste hodně obtíží? <I>The countryside offered few opportunities and little education for the ambitious and talented young.</I> (Jones 162) Venkov poskytoval ctižádostivým a nadaným mladným lidem málo příležitosti a málo vzdělání.
<note id="4.74/P33">
<I>Much of a</I> + počitatelné substantivum po záporu vyjadřuje nevalnou kvalitu, např. <I>He isn’t much of a scholar.</I> Není to velký vědec.
</note>
V komparativu a superlativu mají <I>much</I> a <I>many</I> stejný tvar: <I>more</I> více, <I>most</I> nejvíce, srov. <I>more</I>/<I>most examples</I> více/nejvíce příkladů, <I>more</I>/<I>most attention</I> více/nejvíce pozornosti. Naproti tomu komparativ a superlativ <I>little</I> a <I>few</I> zůstávají rozlišeny: <I>fewer</I>/<I>fewest examples</I> méně/nejméně příkladů, <I>less</I>/<I>least attention</I> méně/nejméně pozornosti.
<note id="4.74/P34">
Komparativu <I>less</I> se vedle <I>fewer</I> užívá i před plurálem, přestože tato vazba bývá označována za nesprávnou, např. <I>They put on fewer</I>/<I>less buses on days of rest.</I> V dny pracovního klidu je v provozu méně autobusů.
</note>
<I>Much</I>, <I>many</I>, <I>little</I>, <I>few</I> se chovají jako syntaktická adjektiva nebo substantiva. Může před nimi stát člen určitý nebo demonstrativum, např. <I>the few occasions on which we have met</I> těch několik (málo) příležitostí, při nichž jsme se sešli, <I>the little encouragement that they get</I> to málo povzbuzení (podpory), kterého se jim dostane; <I>these few books</I> těchto několik knih.
Ve vazbě s přivlastňovacím zájmenem se většinou konstruují jako řídící člen a substantivum s přivlastňovacím zájmenem jako neshodný přívlastek s<I> of</I>: <I>many</I>/<I>few of his friends</I> mnoho/málo jeho přátel, <I>much</I>/<I>little of his work</I> mnoho/málo z jeho práce. Konstrukce s posesivem před kvantifikátorem <I>his many</I>/<I>few friends</I> (jeho četní/nečetní přátelé) se liší od vazby s<I> of</I> tím, že označuje všechny jeho přátele, kterých je mnoho, popř. málo, kdežto konstrukce s<I> of</I> všechny jeho přátele nezahrnuje.
V substantivní funkci se <I>mnoho</I> vyjadřuje pomocí <I>much,</I> např. <I>I don’t know much about it.</I> Moc o tom nevím. <I>Many</I> odkazuje na dříve uvedené počitatelné substantivum, např. <I>Were there many people there? – Yes, almost too many.</I> Bylo tam mnoho lidí? – Ano, skoro až příliš mnoho.
V běžně mluveném jazyce se místo <I>much</I> a <I>many</I> v oznamovacích kladných větách často užívá <I>a lot</I> (<I>of</I>), <I>lots</I> (<I>of</I>) spousta, <I>plenty</I> (<I>of</I>) spousta (viz 3.2, pozn.), ve formálnějším jazyce <I>a good</I>/<I>great deal</I> (<I>of</I>) hodně aj. <I>Much</I> a <I>little</I> v adverbiální funkci viz 13.41.26b.
Neurčitý člen před <I>few</I> a <I>little</I> není prostředek neurčité determinace, nýbrž složka vzniklého slovního spojení, které má modifikovaný význam: <I>a few</I> několik, <I>a little</I> trochu, např. <I>We spent a few hours there.</I> Strávili jsme tam několik hodin. <I>It takes a little time to adapt oneself.</I> Chvíli trvá, než se člověk přizpůsobí. <I>A few</I>, <I>a little</I> mají podobný význam jako <I>some</I>, srov. <I>a few weeks</I> – <I>some weeks</I> několik týdnů, <I>a little money</I> – <I>some money</I> trochu peněz, nějaké peníze. Množství nebo počet označovaný pomocí <I>some</I> je však relativně větší (<I>some weeks</I> je delší doba než <I>a few weeks</I>).
Zatímco se <I>few</I> a <I>little</I> chovají jako zápor (viz 4.72.21), <I>a few</I>, <I>a little</I> jsou slova kladná, srov. <I>Unfortunately, little of the original building has been preserved.</I> Bohužel se z původní stavby málo zachovalo. – <I>Fortunately, a little of the original building has been preserved.</I> Naštěstí se z původní budovy něco (trochu) zachovalo. <I>There are few shops where I live.</I> Tam, co bydlím, je málo obchodů. (<I>I wish there were more, I can’t do all my shopping there.</I> Přála bych si, aby jich bylo více, nemohu tam obstarat všechny nákupy.) – <I>There are a few shops where I live.</I> Tam, co bydlím, je několik obchodů (<I>so that I can do my shopping there</I> takže tam mohu nakoupit).
Také <I>many</I> se v knižním jazyce pojí s členem neurčitým, který se však postponuje. Vazba odpovídá českému <I>nejeden</I>, <I>mnohý</I>: <I>many a playwright</I> nejeden dramatik.
<I>Several</I> (několik) má podobný význam jako <I>some</I>, <I>a few</I>, liší se však tím, že odkazuje na členy příslušného souboru jednotlivě. Užívá se pouze s počitatelnými plurály nebo místo počitatelných plurálů, např. <I>I have been there several times.</I> Byl jsem tam několikrát. <I>Is there a guidebook to Prague?</I> – Oh, there are several. Je nějaký průvodce Prahou? – Jistě, je jich několik (různých).
<I>Enough</I> (dost) se od ostatních kvantifikátorů liší tím, že se jako determinátor může též postponovat. Spojuje se jak s počitatelnými, tak s nepočitatelnými substantivy, např. <I>Are there enough seats</I>/<I>seats enough for everyone?</I> Je pro všechny dost sedatel? <I>She hasn’t enough patience</I>/<I>patience enough.</I> Nemá dost trpělivosti. Užívá se též v substantivní funkci, např. <I>Have you had enough?</I> Měl jste dost?
Anglické kvantifikátory lze seřadit od totality do nuly do této stupnice: <I>all</I>/<I>every</I>, <I>many</I>/<I>much</I>, <I>some</I>, <I>several</I>, <I>a few</I>/<I>a little</I>, <I>few</I>/<I>little</I>, <I>no(ne).</I>'$
'4.75','<I>One</I> jako substantivní proforma zastupuje pouze počitatelné substantivum. V této funkci lze rozlišit tři typy užití, které se liší formou plurálu.
(a) V případech jako <I>This problems is one</I> (= <I>a problem</I>) <I>of great difficulty</I> (Toto je velmi obtížný problém) není plurál, srov. <I>These problems are of great difficulty.</I> Tyto problémy jsou velmi obtížné.
(b) Jako proforma substantiva s neurčitou nespecifickou determinací (viz 3.32.31) bez premodifikace má plurál <I>some,</I> např. <I>I have no envelopes, can you spare me one</I>/<I>some?</I> Nemám žádné obálky, můžete mi nějakou (jednu/nějaké) poskytnout?
(c) Jako substatnivní proforma při adjektivní premodifikaci má plurál <I>ones</I>. Např. <I>A leather bag lasts longer than a plastic one.</I> Kožená kabela vydrží déle než kabela z umělé hmoty. <I>Have you seen his postage stamps? He has some very rare ones.</I> Viděl jste jeho poštovní známky? Má některé velmi vzácné. <I>One</I> nelze užít za nepočitatelné substantivum, srov. <I>I prefer simple food to rich food</I> (*<I>rich one</I>)<I>.</I> Dávám přednost jednoduché stravě před bohatou. <I>One(s)</I> bývá v této funkci často jen fakultativní, např. <I>This question is easier than the last</I> (<I>one</I>)<I>.</I> Tato otázka je snazší než ta poslední. <I>In certain contexts foreign words are preferable to native</I> (<I>ones</I>)<I>.</I> V některých kontextech je lépe užít cizích slov než domácích. Po neurčitém členu je však <I>one</I> obligatorní: <I>These ashtrays are too small, I want a large one</I> (<I>*a large</I>)<I>.</I> Tyhle popelníky jsou moc malé, chci velký.
<I>One(s)</I> se užívá i s postmodifikací místo <I>that</I> (viz 4.4).
<I>One(s)</I> se neužívá po adnominálním pádu, přivlastňovacích zájmenech, číslovkách, dále při kontrastování či výčtu adjektiv aj., srov. <I>You can work either at my desk or at Phil’s</I> (*<I>Phil’s one</I>)<I>.</I> Můžete pracovat buď u mého stolu nebo u Filipova. <I>You can work either at Phil’s desk or at mine</I> (*<I>my one</I>)<I>.</I> Můžete pracovat buď u Filipova stolu nebo u mého. <I>One typist is not enough, we need at least three</I> (*<I>three ones</I>)<I>.</I> Jedna korespondentka nestačí, potřebujeme aspoň tři.
<I>One</I> ve fukci všeobecného konatele viz 4.14.
<note id="4.75/P35">
Po demonstrativech je <I>one</I> běžné v singuláru (<I>this one</I>, <I>that one</I> tenhle, tamten), v plurálu je řidší.
</note>
<note id="4.75/P36">
Zástupné <I>one</I> (zejména s modifikací) se pociťuje jako hovorový prostředek, který není vhodný ve formálních projevech, odborném stylu apod.
</note>
<note id="4.75/P37">
V případech jako <I>one day</I> (jednoho dne) má <I>one</I> podobnou funkci jako neurčitý člen, srov. <I>one summer morning</I> – <I>on a summer morning</I> jednoho letního rána.
</note>
<I>Other</I> (jiný) se substantivem je adjektivum, které se od ostatních adjektiv liší pouze tím, že se píše s neurčitým členem dohromady, např. <I>She’s looking for another job.</I> Hledá jiné zaměstnání. <I>Another</I> má též význam aditivní „další, ještě jeden“, např. <I>He’ll be away for another week.</I> Bude pryč ještě (jeden/další) týden. V tomto významu se vyskytuje i před plurálem, např. <I>We need another two months.</I> Potřebujeme ještě dva měsíce. (viz 3.12.2).
S členem určitým si uchovalo původní význam <I>druhý</I>, srov. <I>You must cross to the other side of the street.</I> Musíte přejít na druhou stranu ulice. Obou forem se užívá též substantivně (příp. se zástupným <I>one</I>, viz výše), např. <I>One child may like his work because of its variety, another because it is simple.</I> (Carter 165) Jedno dítě může mít svou práci rádo pro její rozmanitost, jiné proto, že je jednoduchá; <I>it at one ear and out at the other</I> jedním uchem tam, druhým uchem ven.
V plurálu má substantivní forma zvláštní tvar <I>others</I> jiní, <I>the others</I> ostatní, srov. <I>The American prairies strongly resemble other open grassland areas of the world.</I> (Jones 367) Americké prérie se podobají jiným otevřeným travnatým oblastem světa. – <I>The psychologist is interested in the conditions under which certain techniques succeed and others fail.</I> (Mackay 216) Psycholog se zajímá o podmínky, za nichž jisté postupy mají úspěch a jiné selhávají. <I>Will you type these letters before you go, please. The others</I> (= <I>the other letters</I>) <I>can wait till tomorrow.</I> Napište prosím tyto dopisy, než odejdete. Ty ostatní mohou počkat do zítřka.
<note id="4.75/P38">
Mezi jiným = <I>among other things</I>; <I>among others</I> = mezi jinými (osobami).
</note>
<ref id="4/L1">
Anderson 1975, Bolinger 1979, Carden 1976, Dušková 1965, 1973, 1981b, 1986, 1987, Erdmann 1978b, Hlavsa 1968, Hogg 1977, Jackendoff 1968, 1969, Jespersen 1909–1949, III, V, Keenan 1971, Lakoff G. 1970a, Lakoff R. 1969, Lees – Klima 1963, Partee 1970, Postal 1966, Sahlin 1979, Vachek 1947, Viethen 1976, Welte 1978, Whitley 1978.
</ref>'$
'5 Číslovky','Číslovky se jako slovní druh zčásti vyznačují specifickou morfologickou strukturou a obecně mají společnou sémantiku. Jsou to kvantifikátory jako <I>all</I>, <I>many</I>, <I>some</I> atd., avšak na rozdíl od těchto kvantifikátorů označují určitý počet. Dělí se na číslovky základní a řadové.'$
'5.1 Číslovky základní','Číslovky 13<I>–</I>19 mají sufix <I>-teen</I> a desítky 20<I>–</I>90 <I>-ty</I>.
<table>0 nought 10 ten 20 twenty
1 one 11 eleven 21 twenty-one
2 two 12 twelve 22 twenty-two atd.
3 three 13 thirteen 30 thirty
4 four 14 fourteen 40 forty
5 five 15 fifteen 50 fifty
6 six 16 sixteen 60 sixty
7 seven 17 seventeen 70 seventy
8 eight 18 eighteen 80 eighty
9 nine 19 nineteen 90 ninety
100 one hundred
101 one hundred and one
102 one hundred and two
103 one hundred and three atd.
110 one hundred and ten
111 one hundred and eleven
120 one hundred and twenty
121 one hundred and twenty-one
1 000 one thousand 1 001 one thousand (and) one
1 253 one thousand two hundred and fifty-three
2 000 two thousand
10 000 ten thusand
100 000 one hundred thousand
1 000 000 one million </table>
Pro nulu je několik označení: <I>nought</I>, <I>naught</I> název číslovky 0 (v matematice), např. <I>the figure nought</I> číslice nula, 0.01 <I>point nought one</I> 0,01 (je-li desetinné číslo menší než 1, nula před desetinnou čárkou [v angličtině před desetinnou tečkou] se nemusí vyslovit); <I>zero</I> v matematice a v údajích o teplotě, např. <I>the temperature fell below zero</I> teplota klesla pod nulu; <I>o</I> [əʊ] v běžně mluveném jazyce, např. v telefonních číslech (<I>dial 01-3052</I> [əʊ wʌn θriː əʊ faɪv tuː] volte číslo 013 052) nebo <I>room No. 407</I> [fɔːr əʊ sevn] pokoj č. 407; <I>nil</I> ve výsledcích sportovních utkání, např. 2:0 <I>two nil</I>, popř. <I>two (to) nothing</I> aj.
U číslovek <I>four</I> – <I>fourteen</I> – <I>forty</I> je pravopisná alternace <I>ou</I>/<I>o</I>. U číslovek <I>five</I> – <I>fifteen</I> – <I>fifty</I> alternují morfémy [faɪv]/[fɪf].
Číslovky na <I>-teen</I> mají dva hlavní přízvuky, např. <I>seventeen</I> [ˈsevenˈtiːn], <I>nineteen</I> [ˈnaɪnˈtiːn]. Ve větné souvislosti však jeden přízvuk ztrácejí. V koncovém postavení je přízvuk na sufixu, např. <I>There</I>’<I>s a printers</I>’ <I>error on page seventeen</I> [ɒn ˈpeɪdʒ sevənˈtiːn] Na straně 17 je tisková chyba. Před substantivem je přízvuk na kmeni, srov. <I>seventeen pages</I> [ˈsevəntiːn ˈpeɪdʒɪz] 17 stran.
Mezi desítkami a jednotkami se píše spojovací čárka, např. 62 <I>sixty-two,</I> 83 <I>eighty-three.</I> Stovky a desítky, popř. stovky a jednotky se spojují spojkou <I>and</I>: 156 <I>one hundred and fifty-six</I>, 208 <I>two hundred and eight</I>. Po tisících je <I>and</I> fakultativní. V americké angličtině se desítky a jednotky připojují k stovkám bezespoječně.
Na rozdíl od češtiny, kde se číslovka <I>jeden</I> před <I>sto</I>, <I>tisíc</I>, <I>milión</I> zpravidla vynechává, v angličtině je obligatorní. Vedle <I>one</I> ji lze též vyjádřit neurčitým členem, např. <I>one hundred pounds</I>/<I>a hundred pounds</I> sto liber, <I>one thousand miles/a thousand miles</I> tisíc mil, <I>one million inhabitants</I>/<I>a million inhabitants</I> milión obyvatel.
<I>Hundred</I>, <I>thousand</I> a <I>million</I> mají po číslovkách i neurčitých kvantifikátorech tvar bez koncovky, srov. <I>three hundred (years)</I> tři sta (let), <I>several thousand (employees)</I> několik tisíc (zaměstnanců), <I>two million (dollars)</I> dva milióny (dolarů). Pouze <I>million</I> má někdy v tomto případě tvar plurálu, např. <I>The fire on the building site will cost the firm several million(s).</I> Ten požár na staveništi bude firmu stát několik miliónů. Následuje-li číslovka nižšího řádu, je ovšem možný pouze tvar singuláru: <I>two million one hundred thousand</I> dva milióny sto tisíc.
Vedle numerického užití se <I>hundred</I>, <I>thousand</I> a <I>million</I> užívají též jako substantiva (srov. <I>stovka</I>). V tom případě tvoří pravidelný plurál a jsou řídícím členem spojení (tj. následující substantivum je připojeno předložkou <I>of</I>), např. <I>hundreds of people</I> stovky lidí, <I>thousands of demonstrators</I> tisíce demonstrantů, <I>millions of television viewers</I> milióny televizních diváků.
Na rozdíl od českého užívání čárky k oddělení celého čísla od desetinných míst se v angličtině tradičně užívá čárky u vícemístných čísel k oddělení skupin tří číslic, např. 2,365,000 <I>dva milióny tři sta šedesát pět tisíc</I> (celé číslo se od desetinných míst odděluje tečkou: 3.14159).
<note id="5.1/P01">
Poznámka 1: Miliarda je v britské angličtině <I>one thousand million</I> (<I>milliard</I> je řídké), v americké angličtině <I>billion</I>.
</note>
<note id="5.1/P02">
Poznámka 2: Číslovky na <I>-ty,</I> např. <I>thirty</I>, tvoří plurál <I>thirties</I> s významem „léta (století) 30–39“, u osob příslušný věk, srov. <I>the literature of the thirties</I> literatura let třicátých, <I>a young woman in her twenties</I> mladá žena ve věku mezi dvaceti a třiceti lety.
</note>
<note id="5.1/P03">
Poznámka 3: Na rozdíl od češtiny nemá současná angličtina formu číslovek odpovídající českému <I>pětadvacet</I>, <I>dvaatřicet</I> apod. Forma typu <I>five-and-twenty</I> se vyskytovala ve starším jazyce.
</note>
Syntakticky se základní číslovky chovají jako adjektiva, tj. modifikátor řídícího substantiva (v češtině je obdobná situace pouze u číslovek 1–4), např. <I>two exceptions</I> dvě výjimky, <I>three months</I> tři měsíce, <I>six lectures</I> šest přednášek, <I>twelve pieces</I> dvanáct kusů apod. Adjektivní povaha číslovek v postavení před substantivem je zřejmá z toho, že před nimi mohou předcházet determinátory, srov. <I>these two exceptions</I> tyto dvě výjimky, <I>the first three questions</I> první tři otázky. Dále mohou fungovat jako syntaktická substantiva, např. <I>There are five of them.</I> Je jich pět. (Forma <I>They are five</I> je víceznačná: (1) Je jich pět, ale i (2) Je jim pět.) <I>The three of you</I> (vedle apozičního spojení <I>you three</I>) vy tři. V případech jako <I>How many graduates were there last year?</I> – <I>Forty.</I> (Kolik bylo loni absolventů? Čtyřicet.) <I>forty</I> zastupuje spojení <I>forty graduates,</I> tj. má funkci zájmennou (není však vyloučeno pojetí eliptické).'$
'5.2 Číslovky řadové','Kromě číslovek <I>first</I> první, <I>second</I> druhý a <I>third</I> třetí se řadové číslovky tvoří od základních sufixem [θ], psaným <I>-th</I>. Číslovky zakončené na <I>-ty</I> přibírají sufix [ɪθ], psaný <I>-eth,</I> se změnou předcházejícího <I>y</I> v <I>i</I>: <I>twentieth</I> dvacátý, <I>thirtieth</I> třicátý atd. Mají tedy o slabiku více než příslušné číslovky základní, srov. <I>twenty</I> [twentɪ] <I>twentieth</I> [twentɪɪθ], <I>fifty</I> [fɪftɪ] <I>fiftieth</I> /[fɪftɪɪθ].
<table>1st first[JP8]
2nd second
3rd third
4th fourth
5th fifth
6th sixth
7th seventh
8th eighth
9th ninth
11th eleventh
12th twelfth
13th thirteenth
14th fourteenth
15th fifteenth
16th sixteenth
17th seventeenth
18th eighteenth
19th nineteenth
21st twenty-first
22nd twenty-second
30th thirtieth
40th fortieth
50th fiftieth
60th sixtieth
70th seventieth
80th eightieth
90th ninetieth
100th (one) hundredth
101st (one) hundred and first
102nd (one) hundred and second atd.
200th two hundredth
1 000th (one) thousandth
100 000th (one) hundred thousandth
1 000 000th (one) milionth</table>
U číslovek <I>fifth</I> a <I>twelfth</I> je alternace morfémů [faɪv]/[fɪf], [twelv]/[twelf]. Na rozdíl od češtiny je u vícemístných čísel řadová pouze poslední číslice, ostatní jsou základní, srov. <I>on the twenty-third of September</I> dvacátého třetího září, <I>the forty-seventh week of the year</I> čtyřicátý sedmý týden roku.
Píše-li se řadová číslovka číslicí, na rozdíl od české tečky se přidávají poslední dvě písmena příslušné číslovky: 1. – <I>1st</I>, 2. – <I>2nd,</I> 3. – <I>3rd,</I> 4. – <I>4th,</I> 100. – <I>100th</I> atd.
Stejně jako základní číslovky se řadové číslovky chovají jako syntaktická adjektiva, tj. modifikující řídící substantivum a zpravidla před nimi stojí člen určitý, popř. jiný determinátor, např. <I>my first impressions</I> moje první dojmy, <I>the second act</I> druhé jednání, <I>the third movement</I> třetí věta (symfonie) apod. Neurčitý člen však není vyloučen, viz 3.32.24, pozn. 4. Číslovky řadové mohou též mít funkci syntaktického substantiva, např. <I>Who was the first?</I> Kdo byl první?, <I>the second of his novels</I> druhý z jeho románů apod.
<note id="5.2/P04">
Panovníci téhož jména se rozlišují číslovkou řadovou, která se stejně jako v češtině postponuje: <I>Henry VI (Henry the Sixth)</I>  Jindřich VI., <I>Charles IV (Charles the Fourth)</I>  Karel IV.
</note>
<note id="5.2/P05">
Proti české číslovce řadové bývá v angličtině číslovka základní v případech jako <I>World War II (Two)</I> druhá swvětová válka, <I>Volume Two</I> druhý svazek, ročník, <I>Part Three</I> třetí díl, <I>Chapter Four</I> čtvrtá kapitola, <I>line seven from top</I> sedmý řádek shora aj.
</note>
<note id="5.2/P06">
Číslovky násobné se jednak tvoří sufixem <I>-fold</I>, kterým se odvozují adjektiva a adverbia, např. <I>twofold</I> dvojnásobný, dvojnásobně, <I>tenfold</I> desetinásobný, desetinásobně, a pomocí <I>times</I>, jímž se tvoří adverbia: <I>four times</I> čtyřikrát, <I>a hundred times</I> stokrát. Pro <I>jednou</I>, <I>dvakrát</I> existují tvary tvořené synteticky: <I>once</I>, <I>twice</I>  (v americké angličtině též <I>thrice</I> třikrát, které je v britské angličtině zastaralé).
</note>
<note id="5.2/P07">
Vazby typu <I>po jednom</I>, <I>po dvou</I> mají různé ekvivalenty: vstupujte po jednom <I>enter singly</I> nebo <I>one by one</I>, <I>one at a time</I>; podávejte mi je po dvou <I>hand them to me two at a time</I>; vydali se na cestu ve dvou nebo ve třech <I>they started on the way in groups of two or three (by twos and threes)</I>. Poprvé, podruhé atd. <I>(for) the first time</I>, <I>the second time</I> atd. Za prvé, za druhé atd. viz 13.42.4d. Srovnej též studenti bydleli po dvou <I>two students shared (occupied) one room</I>; složit papír na dvakrát <I>to fold a piece of paper twice in half</I>.
</note>
<note id="5.2/P08">
Zlomky mají v čitateli číslovku základní, v jmenovateli číslovku řadovou. Pro čtvrtinu a polovinu jsou zvláštní výrazy: <I>a quarter</I> (vedle <I>a fourth</I>), <I>a half</I>. Např. 3/4 <I>three quarters</I>, 1/2 <I>one half</I>, 2/3 <I>two thirds</I>, 7/10 <I>seven tenths</I> atd. U větších čísel se užívá základní číslovky i v jmenovateli a české lomeno = <I>over</I>: 746/251[JP9] <I>seven hundred and forty-six over two hundred and fifty-one</I>.
</note>'$
'6 Adjektivum',''$
'6.1','Adjektivum vyjadřuje vlastnost, kvalitu nebo vztah (k předmětu, od jehož názvu je odvozeno). Morfologicky se v angličtině vyznačuje účastí ve stupňování. Na rozdíl od českého adjektiva je nesklonné a nerozlišuje rod a číslo, srov. <I>sincere admiration</I> upřímný obdiv – <I>words of sincere admiration</I> slova upřímného obdivu; <I>a sincere wish</I> upřímné přání – <I>sincere regret</I> upřímná lítost; <I>strict rules</I> přísná pravidla – <I>to conform to strict rules</I> podřídit se přísným pravidlům.
Po stránce slovotvorné jsou slovnědruhově charakterizována pouze adjektiva zakončená specificky adjektivními sufixy jako <I>-ous</I>, <I>-able</I>, <I>-ible</I>, <I>-ive</I> aj., např. <I>envious</I> závistivý, <I>insufferable</I> nesnesitlený, <I>extensive</I> rozsáhlý. Některé adjektivní sufixy se však vyskytují i u jiných slovních druhů (viz 2.1) a neodvozená adjektiva, kterých je značný počet, jako slovní druh distinktivní formu nemají, srov. <I>deaf</I> hluchý, <I>proud</I> pyšný, <I>rude</I> hrubý, <I>large</I> velký, <I>short</I> krátký, <I>soft</I> měkký, <I>shallow</I> mělký, <I>mild</I> mírný aj .
Účast ve stupňování sama o sobě k vymezení adjektiva jako slovního druhu nestačí, neboť jednak se nestupňují pouze adjektiva, nýbrž i adverbia, a jednak se stupňování adjektiv neuplatňuje obecně. Stupňovat se mohou pouze adjektiva, která vyjadřují stupňovatelnou vlastnost jako např. <I>wise</I> moudrý, <I>likely</I> pravděpodobný, <I>similar</I> podobný. Adjektiva označující absolutní vlastnost nebo látku jako <I>blind</I> slepý, <I>wooden</I> dřevěný apod. a adjektiva vztahová např. <I>annual</I> roční, <I>municipal</I> městský, <I>spatial</I> prostorový apod. se nestupňují.'$
'6.2','Syntakticky má adjektivum dvě základní funkce: funkci přívlastku, např. <I>a spacious hall</I> prostorný sál, <I>a customary procedure</I> obvyklý postup, a po sponových slovesech tvoří součást přísudku: <I>the hall is spacious</I> sál je prostorný, <I>the procedure has become customary</I> (ten) postup se stal obvyklým (viz 13.23.11, 13.23.21). Dále plní funkci doplňku podmětu a doplňku předmětu, např. <I>he died poor</I> zemřel chudý, <I>I consider it impertinent</I> považuji to za drzé (viz 13.71.1, 13.72.1). Ve všech těchto funkcích se ovšem vyskytuje i substantivum, srov. <I>a lecture hall</I> přednáškový sál, <I>the procedure has become a custom</I> ten postup se stal zvykem, <I>he died a beggar</I> zemřel jako žebrák, <I>I consider it an impertinence</I> považuji to za drzost. V základních syntaktických funkcích substantiva (podmětové, předmětové a ve funkci příslovečného určení) se však adjektivum nevyskytuje (v případech typu <I>the poor</I> chudí, <I>the beautiful</I> krásno jde o substantivizaci). Navíc jsou adjektiva a substantiva rozlišena svými morfologickými kategoriemi.'$
'6.3','Morfologicky nejblíže k adjektivu stojí adverbium, které podléhá stejné formální obměně, stupňování, a navíc není často odlišeno svou formální strukturou. Četná adverbia nemají adverbiální sufix, např. <I>then</I> pak, <I>often</I> často, <I>soon</I> brzo, <I>here</I> zde, <I>there</I> tam aj., některá adverbia mají stejnou formu jako adjektiva, např. <I>long</I> dlouho, dlouhý, <I>fast</I> rychle, rychlý, <I>late</I> pozdě, pozdní, <I>near</I> blízko, blízký aj., a nejběžnější adverbiální sufix <I>-ly</I> není sufix výlučně adverbiální, nýbrž též adjektivní, srov. <I>sufficiently</I> dostatečně, <I>obviously</I> zřejmě – <I>lonely</I> osamělý, <I>friendly</I> přátelský, <I>cowardly</I> zbabělý. V důsledku toho četná slova na <I>-ly</I> představují jak adjektivum, tak adverbium, např. <I>kindly</I> laskavý, laskavě, <I>early</I> časný, časně, <I>weekly</I> týdenní, týdně, <I>daily</I> denní, denně, <I>likely</I> pravděpodobný, pravděpodobně aj. Rozlišení adjektiva a adverbia se tedy v angličtině často zakládá na jejich syntaktických funkcích. Adverbium má funkci příslovečného určení, v kteréžto funkci se adjektivum nevyskytuje. Výskyt adverbia (konvertovaného v adjektvium, viz 2.24) v atributivní funkci je výjimečný (např. <I>the then director</I> tehdejší ředitel). Adverbium modifikující predikaci se vyskytuje pouze po slovesech plnovýznamových, srov. <I>the change appeared gradually</I> (ta) změna se projevila postupně (plnovýznamové sloveso s adverbiálním určením způsobu) – <I>the change appeared (to be) gradual</I> (ta) změna se ukázala (být) postupnou (sponové sloveso s adjektivním doplněním). Proto je adverbium vyloučeno po slovese <I>seem</I> zdát se, které má pouze funkci spony: <I>it seemed feasible</I> zdálo se to proveditelné, ale nikoliv *<I>it seemed then</I> tehdy se to zdálo.
<note id="6.3/P01">
Po slovesech <I>feel</I> cítit, <I>smell</I> vonět, páchnout, <I>taste</I> chutnat, mít chuť, <I>look</I> vypadat, <I>sound</I> znít, mají-li nekonatelský podmět, je normální tvar adjektiva, což svědčí o sponové povaze tohoto typu užití: <I>she felt weak</I> cítila se slabá, <I>the coffee smells</I>/<I>tastes good (nice)</I> ta káva dobře (příjemně) voní/chutná, <I>she looked haggard</I> vypadal přepadle (strhaně), <I>it doesn</I>’<I>t sound bad</I> nezní to špatně. Po <I>feel</I> a <I>smell</I> se vyskytuje též adverbium v případech jako <I>he felt the insult keenly</I> ta urážka se ho silně dotkla, <I>the room smelt strongly of disinfectant</I> místnost byla silně cítit desinfekcí.
</note>'$
'6.4','Sémanticky se adjektiva nejvíce podobají slovesům, a to především slovesům nedějovým (viz 8.72), srov. české <I>stonat – být nemocen,</I> anglické <I>succeed – be successful</I> mít úspěch. Nejde však jen o podobnost u této sémantické třídy. Samo základní dělení sloves na dějová a nedějová se uplatňuje i u adjektiv, i když v opačném poměru. Zatímco slovesa jsou většinou dějová, adjektiva jsou většinou nedějová, přesto však některá mají dějový charakter. Dějovost anglického adjektiva je výraznější než v češtině a projevuje se i gramaticky v užití průběhového tvaru u slovesa <I>be</I>, srov. <I>I am being thorough</I> jsem důkladný (počínám si [v této chvíli] důkladně) – <I>I am thorough</I> jsem důkladný (povahový rys). Podobně <I>you are being ridiculous</I> jsi směšný (= mluvíš/chováš se směšně), <I>she is being heroic</I> dělá hrdinku. Adjektiva vyskytující se s průběhovou konjugací jsou např. <I>careful</I> opatrný, <I>clever</I> chytrý, <I>difficult</I> působící obtíže (o osobě), <I>foolish</I> pošetilý, <I>funny</I> legrační, <I>generous</I> šlechetný, <I>naughty</I> ošklivý, zlobivý, neposlušný, <I>silly</I>, <I>stupid</I> hloupý, <I>witty</I> vtipný aj.
Slovesná povaha adjektiv se též projevuje v tom, že adjektivum mívá často doplnění (předložkovou vazbou, infinitivem, větou vedlejší), např. <I>he is slow</I>/<I>quick at accounts</I> počítání mu jde pomalu/rychle, <I>she is fond of dancing</I> ráda tančí, <I>I am thankful to have escaped without an injury</I> jsem vděčný (rád), že jsem vyvázl bez zranění (viz 13.39). Volba adjektivního doplnění je záležitost rekční (závisí na vazbě příslušného adjektiva).
Jindy existuje vedle predikace verbální více méně synonymní predikace verbonominální (spona + adjektivum), lišící se většinou jen stylisticky (jako prostředek formálního nebo knižního vyjadřování). V češtině bývá zpravidla vyjádření slovesné, srov. <I>one is appreciative of kindness</I> člověk oceňuje laskavost (<I>one appreciates kindness</I>), <I>his looks were expressive of gratitude</I> jeho výraz vyjadřoval vděčnost (<I>his looks expressed gratitude</I>), <I>intemperate habits are injurious to health</I> nestřídmé návyky jsou zdraví škodlivé/poškozují zdraví (<I>... impair health</I>). Podobně <I>be boastful of</I> vychloubat se, <I>be cognizant of</I> vědět, uvědomovat si, <I>be conducive to</I> vést (k čemu), <I>be covetous of</I> prahnout (po čem), <I>be descriptive of</I> popisovat, <I>be desirous of</I> přát si, <I>be envious of</I> závidět, <I>be fearful of</I> bát se, <I>be forgetful of</I> zapomínat, <I>be hopeful of</I> doufat, <I>be ignorant of</I> nebýt si vědom, nevědět, <I>be illustrative of</I> ilustrovat, <I>be observant of</I> pozorovat aj. Rozdíl mezi verbální a verbonominální predikací spočívá v tom, že zatímco verbální predikace slučuje gramatické kategorie slovesa a jeho lexikální složku v jednom slově (srov. např. <I>to suggest</I>), ve verbonominální predikaci jsou tyto složky disociovány tak, že gramatické kategorie slovesa vyjadřuje spona a jeho lexikální obsah adjektivum (srov. <I>be suggestive of</I> naznačovat).'$
'6.5','Vedle snadného přechodu k dějovosti se anglické adjektivum vyznačuje větší volností sémantického vztahu k řídícímu substantivu, než je tomu v češtině, a to tak, že nemusí modifikovat samotné řídící substantivum, nýbrž nějaký rys (nejčastěji činnost), který řídící substantivum pouze implikuje. V případě vztahu k implikované činnosti je adjektivum, ač samo nedějové, alespoň prostředkem verbální modifikace. S tímto jevem se do jisté míry setkáváme i v češtině, srov. dobrý zpěvák <I>a good singer</I> není dobrý člověk, který zpívá, nýbrž osoba, která dobře zpívá, podobně silný kuřák <I>a heavy smoker</I> je někdo, kdo hodně kouří, velký jedlík <I>a big eater</I> někdo, kdo hodně jí.v angličtině je však takových případů mnohem více, srov. přímou modifikaci řídícího substantiva, např. <I>a sick child</I> nemocné dítě, s nepřímou modifikací <I>a sick room</I> pokoj pro nemocné, <I>sick leave</I> absence pro nemoc (pracovní neschopnost); <I>a difficult problem</I> obtížný problém – <I>a difficult child</I> dítě, s kterým jsou obtíže, <I>a proud father</I> pyšný otec – <I>a proud moment</I> okamžik, který vzbuzuje pýchu, <I>an early riser</I> osoba, která brzo vstává, <I>adult education</I> vzdělávání dospělých aj. Případy, kde modifikátor může představovat jak adjektivum, tak substantivum, např. <I>a French teacher</I>, <I>a criminal lawyer,</I> jsou dvojznačné: (1) učitel Francouz, zločinný právník (kde je modifikátor adjektivum), (2) učitel francouzštiny, právník kriminalista (kde je modifikátor substantivum).
<note id="6.5/P02">
Případy jako <I>a French teacher</I>, <I>a criminal lawyer</I> jsou dvojznačné pouze v psaném jazyce, v mluveném jazyce bývají rozlišeny přízvukem. Typ, v němž je první složka adjektivum konvertované v substantivum má přízvuk na první složce: <I>a ˈFrench teacher</I> učitel francouzštiny, <I>a ˈsick room</I> pokoj pro nemocné, <I>ˈsick leave</I> pracovní neschopnost, <I>ˈsick pay</I> nemocenské (tento typ má tendenci přecházet ke kompozitům, což se může projevit i v pravopise, srov. <I>sickroom</I>, <I>sick-room</I> vedle <I>sick room</I>). Typ, v němž jde o volné spojení adjektiva se substantivem, má dva stejně silné přízvuky: <I>a ˈFrench ˈteacher</I> francouzský učitel, <I>a ˈsick ˈchild</I> nemocné dítě.
</note>
Sémanticky lze tedy adjektiva klasifikovat na (1) kvalitativní a hodnotící (která připouštějí stupňování a intenzifikaci) proti adjektivům relačním, (2) adjektiva nedějová a dějová (přičemž nejde o dvě oddělené skupiny, nýbrž zpravidla jen o schopnost nedějového adjektiva nabýt dějové pvoahy) a (3) adjektiva s přímým a nepřímým sémantickým vztahem k řídícímu substantivu.'$
'6.6','Syntaktická klasifikace adjektiv vychází z toho, zda se jich užívá atributivně i predikativně, či zda jsou omezena jen na jednu z těchto funkcí. Většiny adjektiv se užívá obojím způsobem, např. <I>a blunt knife</I> tupý nůž – <I>the knife is blunt</I> nůž je tupý, <I>an irreparable loss</I> nenahraditelná ztráta – <I>the loss is irreparable</I> ta ztráta je nenahraditelná, <I>oppressive heat</I> nesnesitelné horko – <I>the heat was oppressive</I> horko bylo nesnesitelné, <I>fruitless efforts</I> neplodné (marné) úsilí (snahy) – <I>our efforts seem fruitless</I> naše úsilí se zdá marné aj.'$
'6.61','Pouze atributivní funkci mají adjektiva, kterých je užito restriktivně, např. <I>a certain</I> (<I>particular</I>) <I>place</I> určité místo, <I>the only</I> (<I>sole</I>) <I>reason</I> jediný důvod, <I>the chief</I> (<I>main</I>, <I>principal</I>) <I>point</I> hlavní bod, <I>the exact size</I> přesné rozměry (velikost), <I>the very man</I> ten pravý (právě ten) člověk, <I>the present chairman</I> nynější předseda, <I>the late Mr. Hawkins</I> zesnulý pan Hawkins apod. K restriktivním adjektivům patří dále některá adjektiva odvozená od adverbií, např. <I>inner</I> vnitřní, <I>outer</I> vnější, <I>upper</I> horní, <I>lower</I> dolní, a některé původní komparativy, např. <I>former</I> dřívější, první, <I>latter</I> poslednější, druhý, <I>elder</I> starší, <I>lesser</I> menší (viz 6.85): <I>the upper lip</I> horní ret, <I>our former secretary</I> náš dřívější (bývalý) tajemník, <I>the latter half of the year</I> druhá polovina roku.
<note id="6.61/P03">
Má-li adjektivum více významů, může se ovšem v predikaci vyskytnout v jiném významu, např. <I>This is certain.</I> To je jisté. <I>She is particular about her clothes.</I> Je vybíravá v oblékání. <I>The chairman wasn’t present.</I> Předseda nebyl přítomen.
</note>
<note id="6.61/P04">
Atributivní adjektivum nemusí být z hlediska restriktivnosti vždy jednoznačné. Tak např. <I>rich</I> v <I>her rich relations</I> (její bohatí příbuzní) může být restriktivní, tj. ti z jejích příbuzných, kteří jsou bohatí (má ještě jiné příbuzné, kteří nejsou bohatí), nebo nerestriktivní, což implikuje, že bohatí jsou všichni její příbuzní.
</note>
Na atributivní pozici jsou též zpravidla omezena adjektiva, která nemodifikují své řídící substantivum přímo (viz výše), např. <I>a hard worker</I> dříč, <I>a clear</I> (<I>certain</I>) <I>winner</I> jasný vítěz, <I>an old friend</I> starý přítel (osoba, s kterou nás váže dlouholeté přátelství; naproti tomu <I>my friend is old</I> [můj přítel je starý] se může týkat pouze věku příslušné osoby) apod.
Další skupina pouze atributivních adjektiv zahrnuje případy intenzifikace významu řídícího substantiva, např. <I>utter darkness</I> naprostá tma, <I>sheer luck</I> pouhé štěstí, <I>a mere chance</I> pouhá náhoda, <I>a complete stranger</I> úplně neznámá (cizí) osoba, <I>a real surprise</I> skutečné překvapení, <I>a definite gain</I> jasný zisk, <I>a sure sign</I> jistá známka, <I>pure malice</I> čirá zlomyslnost, <I>true friendship</I> opravdové přátelství, <I>absolute nonsense</I> naprostý nesmysl, <I>a great admirer</I> velký obdivovatel, <I>a perfect fool</I> úplný blázen, <I>ardent supporters</I> zanícení stoupenci aj. Některá z těchto adjektiv se vyskytují pouze atributivně (<I>utter</I>, <I>mere</I>, <I>sheer</I>), jiná se užívají v jiném významu též predikativně, srov. <I>Is the list complete?</I> Je seznam úplný? <I>His answer was quite definite.</I> Jeho odpověď byla zcela určitá. <I>Mountain air is pure.</I> Horský vzduch je čistý.
Na atributivní pozici jsou též omezena citově zabarvená adjektiva jako <I>the poor boy</I> ubohý chlapec (ve významu „chudý“ toto omezení ovšem neplatí), <I>my dear aunt</I> moje milá teta apod.'$
'6.62','Jak ukazují uvedené příklady, atributivní adjektivum zpravidla předchází před svým řídícím substantivem. Pouze některá více méně ustálená spojení (většinou právnické povahy) mají tradičně slovosled s postpozicí adjektiva, např. <I>the president elect</I> zvolený president (který ještě nenastoupil do úřadu), <I>linguistics proper</I> vlastní lingvistika, lingvistika ve vlastním slova smyslu, <I>the Secretary General</I> generální sekretář (vybranější než <I>the General Secretary</I>), <I>postmaster general</I> ministr pošt a spojů, <I>heir apparent</I> přímý dědic, <I>court martial</I> vojenský soud, <I>body politic</I> stát jako organizované společenství občanů, <I>from time immemorial</I> od nepaměti aj.
Postpozice bývá také obvykle u některých adjektiv na <I>a-</I>: <I>the house ablaze</I> dům v plamenech, <I>the boat afloat</I> plovoucí člun.
V některých případech je postpozice důsledek polysémie adjektiva: <I>the present situation</I> – <I>the members present</I> přítomní členové, <I>an involved problem</I> složitý, spletitý problém – <I>the people involved</I> lidé, o které jde (jichž se to týká); podobně <I>the people concerned</I> lidé, o které jde.
Někdy rozlišuje postpozice dočasnou platnost atributu na rozdíl od jeho trvalé platnosti v prepozici, např. <I>the stars visible</I> jsou hvězdy viditelné při nějaké příležitosti, kdežto <I>visible stars</I> viditelné hvězdy představují kategorii hvězd; podobně <I>navigable rivers</I> splavné řeky – <I>a river navigable</I> řeka splavná toho času, <I>the available means</I> – <I>the means available</I> dostupné prostředky aj .
Postpozice bývá často po <I>the only</I> a superlativu, např. <I>you’ve said the stupidest thing imaginable</I> řekl jsi tu největší hloupost, jakou si člověk může představit (ale <I>the only possible way</I> jediný možný způsob, <I>at the earliest possible date</I> co možná nejdříve).
Stejně jako v češtině je postpozice adjektiva pravidlem, je-li rozvito postponovaným(i) výrazem (výrazy), např. <I>a view radically differing from ours</I> názor radikálně se lišící od našeho, <I>a house adjacent to the church</I> dům sousedící s kostelem, <I>a situation impossible to foresee</I> situace, kterou nelze předvídat (ale nikoliv *<I>a situation possible to arise,</I> neboť řídící substantivum zde musí být předmětem postmodifikujícího infinitivu).
V případech jako <I>I can tell you a story much funnier than that</I> (mohu vám vyprávět mnohem legračnější historku než je tahle) jsou možné oba slovosledy: <I>I can tell you a much funnier story than that</I>.
<note id="6.62/P05">
V literárním stylu se též setkáváme s postpozicí koordinovaných adjektiv, např. <I>the mountains</I>, <I>tall and majestic</I>, <I>rose above the valley</I> hory, vysoké a majestátné, se vynořily nad údolím.
</note>
U osobních zájmen stojí adjektivum v prepozici, např. <I>poor me!</I> já chudák!, kdežto u neurčitých zájmen (na <I>-body</I>, <I>-one</I>, <I>-thing</I> i u adverbií na <I>-where</I>) je obligatorní postpozice, např. <I>nobody important</I> nikdo důležitý, <I>something extraordinary</I> něco mimořádného.'$
'6.63','Pouze predikativní funkci má většina adjektiv na <I>a-</I>: <I>afraid</I>: <I>be afraid</I> bát se, <I>aghast</I> zděšený, <I>alert</I> ostražitý, bdělý, <I>alike</I> podobný, <I>alive</I> živý, <I>alone</I> sám, <I>aloof</I> povznesený, stranící se, <I>ashamed</I>: <I>be ashamed</I> stydět se, <I>asleep</I>: <I>be asleep</I> spát, <I>averse</I>: <I>be averse</I> (<I>to</I>/<I>from</I>) být proti, <I>awake</I>: <I>be awake</I> být vzhůru, <I>aware</I> vědomý si aj., např. <I>the two tunes sound alike</I> ty dvě melodie zní podobně, <I>they were still awake</I> byli ještě vzhůru. O adjektivní povaze těchto výrazů svědčí výskyt po slovesech sponových, zejména po <I>seem</I>, které nemá jinou funkci: <I>she seemed aghast</I>, <I>asleep, ashamed</I> atd. zdála se zděšená, vypadala, že spí, že se stydí.
<note id="6.63/P06">
V sovětské anglistice bývají tato adjektiva považována za zvláštní slovní druh, tzv. kategorii stavu (predikativa).
</note>
<note id="6.63/P07">
Atributivní užití těchto adjektiv je ojedinělé a bývá vázáno na premodifikaci, např. <I>a half-asleep child</I> napůl spící dítě, <I>the deeply ashamed girl</I> hluboce zahanbená dívka; <I>alert</I> a <I>aloof</I> i bez premodifikace: <I>an alert expression</I> bdělý výraz, <I>an aloof manner</I> povznesené, distancující chování.
</note>
Jiná adjektiva vázaná na predikativní postavení jsou např. <I>ill</I> nemocný, <I>well</I> zdravý, <I>unwell</I> necítící se dobře, <I>sorry</I>: <I>I am sorry</I> lituji, <I>glad</I> rád, <I>loath</I> nerad, <I>worth</I> hodný (čeho), <I>subject</I> (<I>to</I>) podléhající (čemu) aj. Většinou jsou to adjektiva vyžadující doplnění (předložkovou vazbou, infinitivem, gerundiem, větou vedlejší), např. <I>the construction is subject to lexical constraints</I> vazba podléhá lexikálním omezením, <I>we are loath to disappoint you</I> jsme velice neradi, že vás musíme zklamat, <I>it’s worth trying</I> stojí to za pokus.
Některá z těchto adjektiv se vyskytují v atributivní pozici, modifikují-li neživotné substantivum, srov. <I>he is ill</I> je nemocen – <I>ill health</I> špatné zdraví, <I>I’m glad</I> jsem rád – <I>glad news</I> radostná zpráva, <I>I am sorry</I> lituji – <I>in a sorry state</I> v bědném stavu aj.
Omezení na atributivní nebo predikativní pozici do jisté míry závisí na tom, zda adjektivum označuje vlastnost trvalou nebo dočasnou. Atributivní adjektivum, není-li jeho platnost omezena kontextem, vyjadřuje vlastnost stálou, např. <I>a happy man</I> šťastný člověk, <I>wise people</I> moudří lidé, <I>a valuable picture</I> cenný obraz. Predikativní adjektivum je z hlediska trvání připisovaného rysu neutrální, srov. <I>they are happy together</I> jsou spolu šťastni – <I>I am happy to meet you</I> jsem šťasten, že vás poznávám.
<note id="6.63/P08">
Rozdíl mezi <I>well</I> – <I>healthy</I> a <I>unwell</I>, <I>il</I> –  <I>not healthy</I> právě spočívá v relativní platnosti trvání označovaného stavu: <I>healthy</I> označuje trvalý stav, srov. <I>she is healthy</I> je zdravá, <I>well</I>, <I>unwell</I>, <I>ill</I> stav dočasný: <I>are you well?</I> je vám dobře? cítíte se dobře? Přesto však <I>ill</I>, <I>well</I> a <I>unwell</I> příležitostně pronikají do atributivní pozice (zejména v americké angličtině): <I>he looks forward to the day when he leaves us, a well man</I> těší se na den, kdy nás zdravý opustí.
</note>'$
'6.7','Adjektiva zakončená na <I>-ing</I> jsou formálně totožná s přítomnými příčestími, srov. <I>interesting</I> zajímavý, <I>stimulating</I> povzbudivý, <I>striking</I> nápadný, pozoruhodný, <I>amusing</I> zábavný, <I>understanding</I> mající pochopení, <I>disgusting</I> nechutný, odporný, <I>willing</I> ochotný aj. Od particiií začleněných do paradigmatu průběhové konjugace se však liší svým adjektivním chováním, tj. mohou se stupňovat (pomocí <I>more</I>, <I>most,</I> viz 6.82) a intenzifikovat, vyjadřují-li stupňovatelnou vlastnost, a vyskytují se po <I>seem</I>, např. <I>Let’s choose something more amusing than last time.</I> Vyberme si něco zábavnějšího než posledně. <I>That was a most insulting remark.</I> To byla velmi urážlivá poznámka; <I>a very exacting task</I> velmi náročný úkol; <I>it seems quite interesting</I> zdá se to docela zajímavé.
V případech jako <I>this idea is surprising</I>/<I>exciting</I>/<I>tempting</I> (tento nápad je překvapivý/vzrušující/lákavý) pro adjektivní interpretaci mluví dále skutečnost, že jde o tranzitivní slovesa, která normálně vyžadují předmět, srov. <I>this idea doesn’t surprise</I>/<I>excite</I>/<I>tempt me</I> (tento nápad mě nepřekvapuje, nevzrušuje, neláká), a nepravděpodobnost průběhové konjugace sloves tohoto typu s neživotným podmětem.
Některé případy připouštějí obojí interpetaci, např. <I>she is trying</I> (1) snaží se (participium tvořící složku průběhové konjugace); (2) je protivná (adjektivum po sponě). Podobně <I>they are starving aborigines</I> (1) nechávají hladovět domorodce; (2) jsou to hladovějící domorodci.
<note id="6.7/P09">
Jak ukazuje příklad s <I>trying</I>, adjektivizované participium někdy nabývá odlišného významu. Srovnej též <I>calculate</I> počítat, vypočítat – <I>a very calculating person</I> velmi vypočítavá osoba.
</note>
Adjektiva na <I>-ed</I> z pravidla také mají stejný tvar jako příslušná minulá příčestí, např. <I>tired</I> unavený, <I>complicated</I> složitý, <I>surprised</I> překvapený, <I>upset</I> rozčílený, <I>pleased</I> potěšený, <I>satisfied</I> spokojený apod., avšak v některých případech jsou formálně odlišena: <I>blessed</I> požehnaný, <I>crooked</I> křivý, zkroucený, nepoctivý, <I>dogged</I> tvrdošíjný, <I>learned</I> učený, <I>ragged</I> roztřepený, rozedraný, drsný, <I>aged</I> velmi starý (<I>an aged man</I>) mají na rozdíl od odpovídajících participií dvojslabičnou výslovnost, tj. slabičný sufix [ɪd].
Také adjektiva odvozená od nepravidelných sloves se někdy od příslušných participií liší, srov. atributivní adjektivum <I>drunken</I> opilý (<I>a drunken man</I> opilý člověk) a minulé příčestí <I>drunk</I> (od slovesa <I>drink</I> pít), užívané též jako -- predikativní adjektivum: <I>he was very drunk</I> byl velmi opilý. Podobnou dvojici tvoří adjektivum <I>shrunken</I> zcvrklý, svraskalý, seschlý a participium <I>shrunk</I> (od slovesa <I>shrink</I> scvrknout se, srazit); adjektivum <I>shrunken</I> se užívá též predikativně: <I>his shrunken face</I> jeho svraskalý obličej – <I>her hands were shrunken</I> její ruce byly svraskalé. Srovnej též adjektivum <I>shaven</I> (oholený) na rozdíl od participia <I>shaved</I> (od slovesa <I>shave</I> holit [se]).
Adjektivní povaha těchto forem se projevuje stejným způsobem jako u adjektiv na <I>-ing</I>, tj. možností komparace a intenzifikace a výskytem po <I>seem</I>, např. <I>we were very disappointed</I> byli jsme velmi zklamáni, <I>it’s more complicated than it looks</I> je to složitější než to vypadá, <I>she seemed pleased</I> zdála se potěšena.
Na rozdíl od průběhové konjugace (kde <I>very</I> není před příčestím možné, srov. *<I>she was very laughing</I> velmi se smála, je jen <I>she was laughing very much</I>) užívání <I>very</I> proniká do pasiva, zejména je-li agens neživotný, např. <I>he was very offended by that remark</I> byl tou poznámkou velmi uražen. Je-li agens životný, pociťuje se <I>very</I> jako pochybné: <I>he was very offended by a reviewer who...</I> (lépe: <I>he was very much</I>/<I>greatly offended by a reviewer who...</I>) byl velmi uražen jedním recenzentem, který...
Jak ukazují uvedené příklady, adjektiva s participiální formou se užívají atributivně i predikativně. Často se vyskytují v kompozitech, např. <I>full-grown</I> vzrostlý, <I>grown-up</I> vyrostlý, dospělý, <I>clean-shaven</I> vyholený (bez vousů), <I>well-bred</I> vychovaný, <I>well-behaved</I> umějící se chovat, <I>frost-bitten</I> omrzlý, <I>good-looking</I> hezký (o lidech), <I>heart-breaking</I> srdcervoucí, <I>downtrodden</I> ušlápnutý, utlačovaný, <I>spell-bound</I> začarovaný, okouzlený aj.'$
'6.8 Stupňování adjektiv','Anglická adjektiva se stupňují dvojím způsobem (a) flektivně pomocí sufixů <I>-er</I>, <I>-est</I> a (b) analyticky pomocí <I>more</I>, <I>most</I> více, nejvíce.'$
'6.81','Při stupňování flektivním se komparativ tvoří pomocí -<I>er</I> [ə], superlativ pomocí -<I>est</I> [ɪst]:
<table><I>cold</I> studený <I>colder</I> studenější <I>coldest</I> nejstudenější
<I>tall</I> vysoký <I>taller</I> vyšší <I>tallest</I> nejvyšší</table>
Připojování stupňovacích sufixů je provázeno některými změnami ve výslovnosti a pravopisu.
Adjektiva zakončená v pozitivu na <I>-ng</I> [ŋ] mají před stupňovacími sufixy kmen zakončený na [ŋg]:
<table><I>strong</I> [strɒŋ] <I>stronger</I> [strɒŋgə] <I>strongest</I> [strɒŋgɪst]
silný silnější nejsilnější</table>
<table><I>young</I> [jʌŋ] <I>younger</I> [jʌŋɡə] <I>youngest</I> [jʌŋɡɪst]
mladý mladší nejmladší </table>
Končí-li adjektivum na postvokalické <I>-r</I>, které se v britské angličtině nevyslovuje, před vokalickým počátkem stupňovacích sufixů se toto <I>r</I> dostává do intervokalické pozice, a proto se v komparativu a superlativu vyslovuje:
<table><I>clear</I> [klɪər] <I>clearer</I> [klɪərə] <I>clearest</I> [klɪərɪst]
jasný jasnější nejjasnější
<I>poor</I> [pʊərər] <I>poorer</I> [pʊərər] <I>poorest</I> [pʊərɪst]
chudý chudší nejchudší
Adjektiva zakončená na slabičné [l] mají v komparativu a superlativu stejný počet slabik jako v pozitivu:
<I>noble</I> [nəʊbl] <I>nobler</I> [nəʊblə] <I>noblest</I> [nəʊblɪst]
ušlechtilý ušlechtilejší nejušlechtijelší
<I>simple</I> [sɪmpl] <I>simpler</I> [simplə] <I>simplest</I> [sɪmplɪst]
jednoduchý jednodušší nejjednodušší</table>
Pravopisné změny zahrnují odpadání koncového nevyslovovaného <I>-e</I>:<I>
<table>wide</I> široký <I>wider</I> širší <I>widest</I> nejširší
<I>dense</I> hustý <I>denser</I> hustší <I>densest</I> nejhustší</table>
Adjektiva zakončená na <I>-re</I> se v komparativu a superlativu chovají stejně jako adjektiva zakončená na <I>-r,</I> srov. <I>rare</I> [reə] vzácný, <I>rarer</I> [reərə] vzácnější, <I>rarest</I> [reərɪst] nejvzácnější.
Adjektiva zakončená na postkonsonantické <I>-y</I> mají v komaprativu a suprlativu změnu <I>y</I> &gt; <I>i</I>; výslovnost je pravidelná:
<table><I>heavy</I> [hevɪ] <I>heavier</I> [hevɪə] <I>heaviest</I> [hevɪɪst]
těžký těžší nejtěžší
<I>lovely</I> [lʌvlɪ] <I>lovelier</I> [lʌvlɪə] <I>loveliest</I> [lʌvlɪɪst]
roztomilý roztomilejší nejroztomilejší</table>
Postvokalické <I>-y</I> však zůstává beze změny:
<table><I>gay</I> veselý <I>gayer</I> veselejší <I>gayest</I> nejveselejší
<I>grey</I> šedivý <I>greyer</I> šedivější <I>greyest</I> nejšedivější
<I>gray grayer grayest
coy</I> stydlivý <I>coyer</I> stydlivější <I>coyest</I> nejstydlivější</table>
Jednoslabičná adjektiva, jejichž jedinou samohláskou je <I>-y</I>, typu <I>dry</I> suchý, <I>shy</I> plachý, <I>sly</I> lstivý kolísají: <I>dry</I> má podle pravidla komparativ a superlativ <I>drier</I>, <I>driest</I>; <I>shy</I> a <I>sly</I> však mají <I>shyer</I>, <I>shyest</I>, <I>slyer</I>, <I>slyest</I> (v americké angličtině též <I>shier</I>, <I>shiest</I>, <I>slier</I>, <I>sliest</I>).
Koncové jednoduché souhláskové písmeno se po přízvučné samohlásce zdvojuje (aby se před vokalickým počátkem sufixu uchovala zavřená slabika):
<table><I>thin</I> tenký <I>thinner</I> tenčí <I>thinnest</I> nejtenčí
<I>hot</I> horký <I>hotter</I> teplejší <I>hottest</I> nejteplejší</table>
Stupňování sufixy mají většinou adjektiva jednoslabičná a četná dvojslabičná, zejména zakončená na <I>-y</I>, <I>-ow</I>, <I>-er</I> a slabičnou likvidu nebo nazálu, např. <I>busy</I> zaměstnaný, rušný – <I>busier</I>, <I>busiest</I>, <I>narrow</I> úzký – <I>narrower</I>, <I>narrowest</I>, <I>bitter</I> hořký, trpký – <I>bitterer</I>, <I>bitterest</I>, <I>common</I> obvyklý, běžný – <I>commoner</I>, <I>commonest</I>, <I>handsome</I> hezký – <I>handsomer</I>, <I>handsomest</I>, <I>gentle</I> jemný – <I>gentler</I>, <I>gentlest</I>; dále četná dvojslabičná s přízvukem na druhé slabice např. <I>polite</I> zdvořilý – <I>politer</I>, <I>politest</I>, <I>severe</I> přísný – <I>severer</I>, <I>severest</I>; a některá jiná jako <I>quiet</I> tichý, klidný – <I>quieter</I>, <I>quietest</I>, <I>wicked</I> zlý, špatný – <I>wickeder</I>, <I>wickedest</I> aj.
Všechna tato adjektiva se však mohou stupňovat i pomocí <I>more</I>, <I>most</I>, zejména je-li jich užito predikativně a následuje-li srovnání uvedené pomocí <I>than</I> než: <I>Susan is more shy než most girls of her age</I> Zuzana je plašší než většina děvčat jejího věku; <I>can’t you be more polite?</I> nemůžeš být zdvořilejší?
<note id="6.81/P10">
V případech jako <I>she is more clever than wise</I> (je spíše chytrá než moudrá), <I>he was more dead than alive</I> (byl více mrtvý než živý) není flektivní komparativ možný (<I>more</I> je zde většinou nahraditelné pomocí <I>rather</I> spíše).
</note>'$
'6.82','Analytické stupňování pomocí <I>more</I>, <I>most</I> se užívá u adjektiv tříslabičných a víceslabičných, např. <I>expensive</I> drahý, <I>natural</I> přirozený, <I>significant</I> významný, <I>superfluous</I> z-, nadbytečný, jakož i četných dvojslabičných, zejména zakončených na <I>-ct</I>, <I>-nt</I>, <I>-ous</I>, <I>-ful</I>, <I>-al</I>, <I>-less</I>, adjektiv na <I>a-</I> a adjektiv s participiální formou a neobvyklou fonologickou nebo morfologickou strukturou (cizího původu), např. <I>correct</I> správný, <I>distinct</I> zřetelný, <I>fluent</I> plynulý, <I>recent</I> nedávný, <I>famous</I> slavný, <I>grateful</I> vděčný, <I>brutal</I> brutální, <I>hopeless</I> beznadějný, <I>alert</I> bdělý, <I>afraid</I> bojící se, <I>tiring</I> únavný, <I>outstanding</I> vynikající, <I>faded</I> vybledlý, <I>settled</I> ustálený; <I>bizzare</I> zvláštní, fantastický, <I>antique</I> starobylý, starožitný aj.
<table><I>pleasant more pleasant most pleasant</I>
příjemný příjemnější nejpříjemnější
<I>convenient more convenient most convenient</I>
výhodný výhodnější nejvýhodnější</table>'$
'6.83','Komparativ se užívá při srovnávání dvou osob nebo předmětů k vyjádření relativně vyššího stupně vlastnosti označované příslušným adjektivem. Předmět, s kterým se srovnává, může být buď explicitně vyjádřen (nejčastěji bývá uveden pomocí <I>than</I> než), nebo jen implikován. Např. <I>Jane is prettier than Mary</I> Jana je hezčí než Marie, <I>Mary is pretty but Jane is prettier</I> Marie je hezká, ale Jana je hezčí (rozumí se než Marie). <I>Which alternative is more acceptable?</I> Která alternativa je přijatelnější?
Stupeň vlastnosti označované komparativem je pouze relativní, např. věta <I>the river is deeper here than beyond the bridge</I> (řeka je zde hlubší než za mostem) nevypovídá o skutečné hloubce popisovaného místa, nýbrž jen srovnává relativní hloubku dvou míst v řece, která mohou být obě mělká.
<note id="6.83/P11">
V antonymických adjektivních dvojicích jako <I>small</I> malý – <I>large</I> velký, <I>deep</I> hluboký – <I>shallow</I> mělký, <I>old</I> starý – <I>young</I> mladý, <I>high</I> vysoký – <I>low</I> nízký, <I>fast</I> rychlý – <I>slow</I> pomalý apod. bývá jeden člen základní (bezpříznakový) v tom smyslu, že při srovnání může zahrnout i člen z opačného konce škály příslušné vlastnosti, srov. <I>a two-year-old baby</I> dítě staré dva roky, nikoliv <I>a two-year-young baby</I> dítě dva roky mladé. Podobně <I>how large is the room?</I> (jak velká je ta místnost?), i když se ptáme na místnost docela malou. Užití příznakového členu v těchto případech vyžaduje určité kontextové podmínky, např. <I>I know the room is small but how small is it?</I> Vím, že je ta místnost malá, ale jak malá je?
</note>
<note id="6.83/P12">
Analytický komparativ může být před plurálem nebo nepočitatelným substantivem dvojznačný, např. <I>we need more experienced workers</I> (1) potřebujeme zkušenější pracovníky, (2) potřebujeme více zkušených pracovníků. V mluveném jazyce jsou tyto významy odlišeny přízvukem. V komparativu je jeden přízvuk zpravidla na adjektivu (<I>more</I> je nepřízvučné), kdežto je-li <I>more</I> kvantifikátor (srov. <I>many</I>), je stejně silný přízvuk na obou složkách premodifikace.
</note>
Někdy se může relativně vyšší stupeň vlastnosti chápat jako nová kvalita, a pak komparativ přestává být prostředkem srovnání a vyjadřuje novou vlastnost (absolutní význam komparativu). Absolutní komparativ se vyskytuje v češtině i v angličtině, avšak v angličtině je těchto případů méně, srov. vyšší vzdělání <I>higher education</I>, mladší generace <I>the younger generation,</I> nižší rostliny <I>lower plants,</I> ale starší člověk <I>an elderly man,</I> novější fotografie <I>a recent photograph,</I> vyšší ideály <I>high ideals,</I> „lepší“ člověk <I>a respectable man</I> aj. Komparativ se může intenzifikovat pomocí <I>much</I>, <I>a lot</I>, <I>lots</I>, <I>a good deal</I>, <I>a great deal</I> mnohem, <I>far</I> daleko, <I>still</I>, <I>yet</I>, <I>even</I> ještě aj., např. <I>a much easier way</I> mnohem snazší způsob, <I>an even rarer case</I> ještě vzácnější případ. <I>Bilingualism is far more wide-spread nowadays than many people imagine.</I> (Christophersen 62)<I>.</I> Bilingvismus je dnes daleko rozšířenější, než si mnoho lidí představuje.
<note id="6.83/P13">
<I>Still</I>, <I>even</I>, <I>yet</I> se od ostatních intenzifikátorů, jakož i od komparativu bez intenzifikace liší tím, že přisuzují členu, s nímž se srovnává, vlastnost označovanou příslušným adjektivem v plné míře, nikoliv jen její relativní stupeň. Srovnej <I>Jane is much</I>/<I>far prettier than Mary</I> Jana je mnohem/daleko hezčí než Marie, kde ani jedna z dívek nemusí být hezká. Věta může pokračovat <I>but even she can hardly be called pretty</I> ale i o ní se dá sotva říci, že je hezká. Naproti tomu věta <I>Jane is even prettier than Mary</I> (Jana je ještě hezčí než Marie) implikuje, že Marie je hezká, ale Jana je ještě hezčí.
</note>
Komparativ může též být oslaben, a to pomocí <I>rather</I>, <I>somewhat</I> poněkud, <I>hardly, scarcely</I> sotva, stěží, <I>a little</I>, <I>a bit</I> trochu aj., např. <I>a little easier way</I> trochu snazší způsob, <I>a somewhat rarer case</I> poněkud řidší případ.
Věty srovnávací viz 16.23.31b.
Superlativ se užívá při srovnání tří nebo více osob či předmětů k vyjádření relativně nejvyššího stupně vlastnosti označované příslušným adjektivem. Základ srovnání může být opět explicitně vyjádřen, např. <I>Yarmouth has the strangest history of all the British ports</I> Yarmouth má nejpodivnější historii ze všech britských přístavů, nebo je jen implikován, např. <I>the brightest boy in the class</I> (= <I>the brightest boy of the boys in the class</I>) nejbystřejší chlapec ve třídě, <I>the most remarkable achievement of the last decade</I> nejpozoruhodnější úspěch posledního desetiletí.
Na rozdíl od češtiny se v neformálním stylu superlativu užívá též místo komparativu při srovnání dvou předmětů nebo osob, např. <I>the youngest of their two daughters</I> mladší z jejich dvou dcer, avšak tato vazba se nepociťuje jako zcela spisovná.
Kromě základní funkce vyjadřovat relativně nejvyšší stupeň vlastnosti se superlativu užívá absolutně k označení vlastnosti ve vysoké míře (elativ). V této funkci se užívá především superlativu opisného, který má v tomto případě člen neurčitý. Jinak jak superlativ, tak komparativ mají zpravidla člen určitý (viz 3.32.24e). Např. <I>There’s a most flattering review of your book in yesterday’s newspaper.</I> Ve včerejších novinách je nanejvýš lichotivá recenze vaší knihy.
<note id="6.83/P14">
Predikativní elativ nemá člen: <I>his performance was most satisfactory</I> jeho výkon byl velmi uspokojivý. V americké angličtině může mít i tento tvar též význam superlativu: jeho výkon byl (ze všech) nejuspokojivější. V britské angličtině superlativní význam vyžaduje určitý člen <I>his performance was the most satisfactory</I>.
</note>
<note id="6.83/P15">
Ve funkci elativu se vedle vazby s členem neurčitým vyskytuje v britské i americké angličtině též superlativ s členem určitým, který vyjadřuje ještě (absolutně) vyšší stupeň vlastnosti než normální elativ: <I>isn’t she the most attractive girl</I> je to to nejpřitažlivější děvče.
</note>
<note id="6.83/P16">
Elativní užití superlativu je lexikálně omezeno, nejčastěji se vyskytuje u adjektiv vyjadřujících hodnotící postoj, srov. <I>she is most charming</I> je velmi (nadmíru) půvabná, ale nikoliv <I>she is</I> *<I>most slim</I> je nadmíru štíhlá.
</note>
V angličtině existuje též superlativní vazba, která nemá v češtině obdobu, substantivizovaný superlativ s posesivním zájmenem po předložce <I>at</I>, např. <I>first thing in the morning I am not at my brightest</I> hned po ránu nejsem zrovna nejbystřejší (v nejlepší intelekturální formě), <I>on such occasions he is always at his blandest</I>/<I>at his most courteous</I> při takových příležitostech se vždycky chová co nejpříjemněji[JP10]/co nejzdvořileji.
Superlativ se může intenzifikovat pomocí <I>by far</I> zdaleka, např. <I>this is by far the most efficient method</I>/<I>the most efficient method by far</I> tohle je zdaleka nejúčinnější metoda, <I>by far the quickest way</I> zdaleka nejrychlejší způsob. Flektivní superlativ se též intenzifikuje pomocí <I>very</I>, např. <I>the very best quality</I> ta (vůbec) nejlepší jakost. Další intenzifikátory superlativu jsou <I>quite</I> (v britské angličtině), <I>altogether</I>, <I>absolutely</I> aj., např. <I>quite</I>/<I>absolutely</I>/<I>altogehter the nicest holiday I’ve ever had</I> naprosto/vůbec nejhezčí dovolená, jakou jsem kdy měl.
<note id="6.83/P17">
Několik adjektiv tvoří superlativ příponou -<I>most</I> [məʊst]. Jsou to adjektiva označující světové strany <I>northernmost</I> nejsevernější, <I>southernmost</I> nejjižnější, <I>easternmost</I> nejvýchodnější, <I>westernmost</I> nejzápadnější a některá jiná: <I>foremost</I> přední, nejpřednější, <I>inmost</I>, <I>innermost</I> nejvnitřnější, <I>topmost</I> vrcholný, <I>utmost</I> krajní. Poslední dvě se už jako superlativy nepociťují.
</note>
<note id="6.83/P18">
Původní latinské komparativy jako <I>superior</I> lepší, <I>inferior</I> horší, <I>senior</I> starší, <I>junior</I> mladší, <I>anterior</I> přední, <I>prior</I> předcházející (čemu) aj. se pojí s předložkou <I>to</I>: <I>goods inferior to sample</I> zboží horší než vzorek.
</note>'$
'6.84 Vyjadřování menší míry vlastnosti','Menší a nejmenší míra vlastnosti se vyjadřuje pouze analyticky pomocí <I>less</I> méně, <I>least</I> nejméně. Tento způsob srovnání je dost řídký. Např. <I>she is less gifted than her sister</I> je méně nadaná než její sestra (srov. <I>she is not so</I>/<I>as gifted as her sister</I> není tak nadaná jako její sestra), <I>let’s start with the least difficult point</I> začněme nejméně obtížným bodem, <I>less able children</I> méně schopné děti apod.'$
'6.85 Nepravidelné stupňování','Několik adjektiv se stupňuje nepravidelně.
<table><I>good better best</I>
dobrý lepší nejlepší
<I>bad worse worst</I>
zlý, špatný horší nejhorší
<I>little less</I>, <I>lesser least</I>
malý menší nejmenší
<I>many</I>, <I>much more most</I>
mnoho více nejvíce
<I>far farther</I>, <I>further farthest</I>, <I>furthest</I>
daleký vzdálenější, další nejvzdálenější</table>
<I>Less</I> se užívá zpravidla jen s nepočitattelnými substantivy (v češtině většinou odpovídá adverbiu <I>méně</I>), např. <I>a point of less importance</I> méně důležitý bod. Tvar <I>lesser</I> se užívá pouze atributivně (viz 6.61), např. <I>the leser evil</I> menší zlo, nejčastěji v přeneseném významu, např. <I>a lesser poet</I> méně významný básník (též v názvech: <I>Lesser Town</I> Malá Strana).
<I>Most</I> na rozdíl od českého <I>většina</I> se konstruuje jako adjektivum: <I>most graduates</I> většina absolventů. Pouze má-li substantivum určitou determinaci, je vazba jako v češtině: <I>most of these</I>/<I>those</I>/<I>our</I>/<I>the graduates</I> většina těchto/těch/našich absolventů.
<I>Far</I> se ve funkci adjektiva vyskytuje v knižním stylu, např. <I>at the far end of the street</I> na vzdáleném konci ulice (též v zeměpisných názvech, např. <I>the Far East</I> Dálný východ). Tvary <I>farther</I>, <I>farthest</I> se užívají zpravidla jen o vzdálenosti, např. <I>on the farther bank of the river</I> na vzdálenějším břehu řeky, <I>it’s five miles at the farthest</I> je to nanejvýš (nejdál) pět mil. Tvarů <I>further</I>, <I>furthest</I> se často užívá místo <I>farther</I>, <I>farthest</I>, avšak kromě toho má <I>further</I> význam aditivní „další“, např. <I>further evidence</I> další důkazy.
<I>Old</I> má vedle pravidelného komparativu a superlativu <I>older</I>, <I>oldest</I> též nepravidelný komparativ a superlativ <I>elder</I>, <I>eldest</I>. Těchto tvarů se užívá pouze atributivně nebo substantivně, hlavně o členech rodiny, např. <I>their eldest daughter</I> jejich nejstarší dcera, <I>my elder brother</I> můj starší bratr, <I>which is the elder (of the two)?</I> která je starší?, <I>he is my elder by five years</I> je o pět let starší než já; ale <I>his older colleagues</I> jeho starší kolegové, <I>your brother looks much older than you</I> váš bratr vypadá mnohem starší než vy.
<note id="6.85/P19">
Historické komparativy a superlativy jsou <I>latter</I> (komparativ k <I>late</I> pozdní), <I>last</I> (superlativ k <I>late</I>) a <I>next</I> další, příští (superlativ k <I>near</I> blízký). Komparativní význam <I>latter</I> lze ještě vysledovat ve spojení <I>in the latter half (of the century)</I> v druhé (pozdější) polovině (století). Jinak znamená „druhý (ze dvou uvedených)“, obvykle ve spojení s <I>the former</I> „první“, např. <I>An important difference between human and animal communication is the greater role of biological inheritance in the latter</I>. (Christophersen 43) Důležitý rozdíl mezi lidskou a živočišnou komunikací je větší úloha biologické dědičnosti u zvířat. Také <I>next</I> a <I>near</I> se pociťují jako samostatné významové jednotky (zbytky superlativního významu jsou ve vazbě <I>next of kin</I> nejbližší příbuzný/příbuzní).
</note>'$
'7 Adverbium','Anglické adverbium je značně heterogenní slovní druh, zahrnující četné podtypy, které se liší jak formou, tak sémanticky. Syntakticky má v zásadě dvě funkce rozlišené podle toho, zda je či není syntakticky začleněno do větné stavby. Příslovce realizující příslovečné určení začleněné do větné stavby doplňuje nebo rozvíjí sloveso (jako základní konstitutivní nebo fakultativní větný člen), např. <I>the material washes easily</I> ten materiál se snadno pere, <I>it rained incessantly</I> pršelo bez přestání. Nebo rozvíjí adjektivum či adverbium (jako vedlejší rozvíjející větný člen), např. <I>a dimly visible object</I> matně (nezřeteně, nejasně) viditelný předmět, <I>too soon</I> příliš brzo (viz 13.41). Příslovce nezačleněné do větné stavby je prostředkem modální výstavby věty, např. <I>curiously, this work remained unnoticed until quite recently</I> je podivné, že (kupodivu) toto dílo zůstalo až dodnedávna bez povšimnutí (viz 13.42) nebo má funkci spojovací (navazuje na předcházející text), např. <I>This analysis is by no means exhaustive. Nevertheless it can serve as an illustration of the procedure in question.</I> Tato analýza není nikterak vyčerápávající. Nicméně může posloužit jako ilustrace postupu, o který jde. (viz 13.42.4).
<note id="7/P01">
Skutečnost, že adverbium modifikuje jak sloveso, tak adjektivum, opět svědčí o afinitě sloves a adjektiv.
</note>
<note id="7/P02">
Okrajově se adverbium vyskytuje jako modifikátor substantiva (tj. ve funkci atributivní), a to nejčastěji v postpozici, např. <I>a stay abroad</I> pobyt v cizině, <I>on the way back</I> na cestě zpět, <I>the example above</I>/<I>below</I> příklad uvedený výše/níže aj. Premodifikující adverbium (adverbium konvertované v adjektivum, viz 2.24) se vyskytuje zřídka, např. <I>the then idol of womankind</I> tehdejší idol žen, <I>in after years</I> v pozdějších letech aj. Příslovce <I>hardly</I>, <I>scarcely</I> sotva, stěží, <I>nearly</I>, <I>almost</I> skoro, <I>else</I> jinak se spojují s neurčitými zájmeny (a příslovci), např. <I>hardly anybody</I> skoro nikdo, <I>almost everything</I> skoro všechno. <I>Else</I> se postponuje, např. <I>something else</I> něco jiného, <I>nowhere else</I> nikde jinde.
</note>'$
'7.1','Morfologicky nejvyhraněnější typ tvoří adverbia odvozená od adjektiv sufixem <I>-ly</I>, která jsou základním prostředkem vyjadřován příslovečného určení způsobu.
<table><I>entire</I> úplný <I>entirely</I> úplně, zcela
<I>thorough</I> důkladný <I>thoroughly</I> důkladně
Koncové <I>-y</I> (postkonsonantické i postvokalické) se před sufixem <I>-ly</I> mění v<I> -i-</I>:
<I>noisy</I> hlučný <I>noisily</I> hlučně
<I>gay</I> veselý <I>gaily</I> vesele
Výjimku tvoří adverbia odvozená od jednoslabičných adjektiv, jejichž jedinou samohláskou je <I>-y</I>:<I>
shy</I> plachý <I>shyly</I> plaše
<I>sly</I> lstivý <I>slyly</I> lstivě </table>
Též <I>coy</I> stydlivý – <I>coyly</I>. Pravopis adverbia od <I>dry</I> (suchý) kolísá: <I>drily</I> i <I>dryly</I>. Adjektiva zakončená na postkonsonantické slabičné <I>l</I>, psané <I>-le</I>, tvoří adverbia pomocí samotného <I>-y</I> (počáteční <I>-l-</I> sufixu splývá s koncovým <I>-l</I> adjektiva). Adjektivum a adverbium mají v tomto případě stejný počet slabik (adverbiální sufix nahrazuje slabiku adjektiva tvořenou slabičným <I>l</I>), např.
<table><I>gentle</I> jemný, něžný <I>gently</I> jemně, něžně
<I>reasonable</I> rozumný <I>reasonably</I> rozumně</table>
Adjektiva zakončená v písmě na samotné (postvokalické) <I>-l</I> tvoří adverbia pravidelně, tj. přibírají <I>-ly</I>, a ve výslovnosti mají o slabiku více, např.
<table><I>eternal</I> věčný <I>eternally</I> věčně
<I>grateful</I> vděčný <I>gratefully</I> vděčně</table>
Také adjektiva zakončená na <I>-le</I> po samohlásce mají adverbia tvořená pravidelně, např.
<table><I>sole</I> jediný <I>solely</I> jedině
<I>docile</I> učenlivý <I>docilely</I> učenlivě</table>
Adjektiva zakončená na <I>-ll</I> přibírají pouze <I>-y</I>:<I>
<table>full</I> plný <I>fully</I> plně
<I>dull</I> nudný, tupý <I>dully</I> nudně, tupě</table>
Adjektiva na <I>-ic</I> tvoří adverbia na <I>-ically</I>. Tato odchylka se však týká pouze pravopisu, neboť zakončení <I>-ically</I> se vyslovuje [ɪklɪ] (tedy stejně, jako kdyby se psalo <I>-icly</I>).<I>
<table>economic</I> hospodářský <I>economically</I> hospodářsky
ekonomický ekonomicky
<I>emphatic</I> důrazný <I>emphatically</I> důrazně</table>
Výjimkou je
<table><I>public</I> veřejný <I>publicly</I> veřejně</table>
Adjektiva zakončená na vokál a němé <I>-e</I> toto <I>e</I> před adverbiálním sufixem vypouštějí:
<table><I>true</I> pravdivý <I>truly</I> pravdivě, opravdu
<I>due</I> patřičný, <I>duly</I> patřičně,
náležitý náležitě</table>
Adverbium od <I>whole</I> má nepravidelný pravopis:
<table><I>whole</I> celý <I>wholly</I> úplně, zcela</table>
Adverbium ke good se tvoří supletivně:
<table><I>good</I> dobrý <I>well</I> dobře</table>'$
'7.2','Jelikož sufix <I>-ly</I> je též sufixem adjektivním (viz 6.3), řadí se některá slova na <I>-ly</I> jak k adverbiím, tak k adjektivům. Jsou to výrazy označující časová období, ale i jiné.
<table><I>hourly</I> hodinový, po hodinách, každou hodinu
<I>weekly</I> týdenní, týdně
<I>fortnightly</I> čtrnáctidenní, čtvrnáctidenně
<I>monthly</I> měsíční, měsíčně
<I>bimonthly</I> dvouměsíční, dvouměsíčně
<I>quarterly</I> čtvrtletí, čtvrtletně
<I>early</I> časný, časně
<I>leisurely</I> volný, bez spěchu, volně
<I>deadly</I> smrtelný, smrtelně aj.</table>
<note id="7.2/P03">
<I>Likely</I> (pravděpodobný) se užívá jako adverbium pouze s intenzifikací: <I>most</I>/<I>very likely</I> velmi pravděpodobně.
</note>
<note id="7.2/P04">
Adjektiva na <I>-ly</I> zpravidla adverbia na <I>-lily</I> netvoří (z důvodů eufonických). Výjimku tvoří několik adjektiv, u nichž <I>-ly</I> není adjektivní sufix, nýbrž <I>l</I> je součástí kmene: <I>silly</I> hloupý – <I>sillily</I>, <I>jolly</I> veselý – <I>jollily</I>, <I>holy</I> svatý, posvátný – <I>holily</I> a některá jiná. Jinak se nejčastěji užívá opisu, např. <I>in a masterly manner</I> mistrovsky (mistrovským způsobem), <I>in a friendly way</I> přátelsky, <I>at an untimely moment</I> nepříhodně (v nepříhodný okamžik). Užití adjektiva na <I>-ly</I> jako adverbia se často připouští ve funkci premodifikujícího intenzifikátoru, např. <I>ghastly pale</I> strašně bledý, <I>beastly cold</I> děsně chladno, <I>a jolly good show</I> moc pěkná podívaná apod.
</note>
<note id="7.2/P05">
Opisu se užívá i u jiných adjektiv, kde by připojení sufixu vedlo k artikulačním obtížím, srov. <I>difficult</I> obtížný – <I>with difficulty</I> obtížně.
</note>'$
'7.3','Tvarové nerozlišení adverbia a adjektiva se vyskytuje i u některých slov neodvozených. Pokud má adverbium vedle neodvozeného tvaru dubletní tvar na <I>-ly</I>, jsou obě formy významově odlišeny.
<table><I>deep</I> hluboký, hluboko <I>deeply</I> hluboce
<I>fast</I> rychlý, rychle
<I>hard</I> tvrdý, tvrdě <I>hardly</I> sotva, stěží
pilný, pilně
<I>high</I> vysoký, vysoko <I>highly</I> vysoce
<I>ill</I> nemocný, nemocně
špatný, špatně
<I>late</I> pozdní, pozdě <I>lately</I> nedávno
<I>little</I> malý, málo
<I>long</I> dlouhý, dlouho
<I>low</I> nízký, nízko
<I>near</I> blízký, blízko <I>nearly</I> skoro, téměř
<I>straigth</I> rovný, přímý</table>
rovně, přímo
Srov. <I>a deep well</I> hluboká studna, <I>to dig deep</I> kopat hluboko, <I>deeply moved</I> hluboce pohnut; <I>a fast train</I> rychlík, <I>to walk fast</I> jít rychle; <I>a hard task</I> těžký úkol, <I>to work hard</I> pracovat pilně (usilovně), <I>I hardly know her</I> skoro ji neznám; <I>to have a high</I>/<I>low opinion of someone</I> mít o někom vysoké/nízké mínění, <I>aim high</I>/<I>low</I> mířit vysoko/nízko, <I>think highly of someone</I> mít o někom vysoké mínění, <I>highly qualified</I> vysoce kvalifikovaý; <I>ill repute</I> špatná pověst, <I>speak ill of somebody</I> mluvit o někom špatně; <I>in late summer</I> v pozdním létě (na konci léta), <I>better late than never</I> lépe pozdě než nikdy, <I>I haven’t seen her lately</I> v poslední době jsem ji neviděla; <I>a near thing</I> těsný únik, <I>it’s quite near</I> je to docela blízko, <I>it was nearly midnight</I> byla skoro půlnoc; <I>a straight line</I> přímka, <I>straight hair</I> rovné vlasy, <I>look straight ahead</I> dívej se přímo před sebe, <I>I went straight home</I> šel jsem rovnou domů.
<note id="7.3/P06">
Sufix u <I>lowly</I> není adverbiální, nýbrž adjektivní: <I>lowly persons</I> níže postavené osoby.
</note>
<note id="7.3/P07">
Adverbia bez sufixu se vyskytují i v jiných případech, avšak jsou omezena na určité vazby, např. <I>stand clear of the gates of the lift</I> nestůjte (blízko) u dveří výtahu, <I>I clean forgot</I> úplně jsem zapomněl, <I>I’ll take you direct (straight) to your room</I> zavedu vás rovou do vašeho pokoje, <I>play fair</I> hrát fair, <I>hold tight</I> držet se pevně, <I>stop short</I> náhled se zarazit (<I>shortly</I> se nejčastěji užívá ve významu „brzo“, např . <I>shortly afterwards</I> brzo potom, nebo „stručně, úsečně“, např. <I>he answered rather shortly</I> odpověděl dost úsečně). Adverbium bez sufixu se často vyskytuje ve fukkci intenzifikátoru, např. <I>it was an icy cold day</I> byl mrazivě studený den.
<note id="7.3/P08">
U několika adverbií se tvary se sufixem a bez sufixu užívají jako volné varianty, např. <I>go slow(ly)</I> jít (jet) pomalu, <I>don’t speak so loud(ly)</I> nemluv tak nahlas, <I>I bought it cheap(ly)</I> koupil jsem to levně, <I>he wants it quick(ly)</I> chce to rychle. Tvary bez <I>-ly</I> jsou časté v koordinaci, např. <I>they laughed loud and long</I> smáli se hlasitě a dlouho, <I>her eyes opened big and wide</I> otevřela široce oči. Koordinace adverbií v posledním případě a u typu <I>he yawned good and wide</I> (pořádně si zívl) je pouze formální, neboť první člen zde má funkci intenzifikátoru. Tvary bez <I>-ly</I> jsou hovorovější než tvary se sufixem a vyskytují se pouze v postverbální pozici, v preverbální pozici je možný jen tvar s<I> -ly</I>, srov. <I>you’re walking too slow</I>/<I>quick</I> jdeš moc pomalu/rychle – <I>he slowly</I>/<I>quickly walked away</I> pomalu/rychle odešel.
</note>
<note id="7.3/P09">
Adverbium bez sufixu (adjektivum ve funkci adverbia) v případech jako <I>he speaks ever so clever</I> (mluví tak chytře) je příznačné pro nespisovný jazyk.
</note>'$
'7.4 Jiné adverbiální sufixy: <I>-wise</I> a <I>-ward(s)</I>','Adverbia odvozená sufixem -<I>wise</I> rovněž vyjadřují příslovečné určení způsobu, např. <I>clockwise</I> ve směru hodinových ručiček, <I>counterclockwise</I> proti směru hodinových ručiček, <I>contrariwise</I> naopak, <I>crosswise</I> křížem, napříč, <I>otherwise</I> jinak, <I>likewise</I> podobně, <I>nowise</I> žádným způsobem, nikterak aj. V britské angličtině většina těchto adverbií působí poněkud zastarale. V současném běžně mluveném jazye se sufix <I>-wise</I> užívá k vyjádření zřetele, např. <I>how are you moneywise?</I> jak jsi na tom s penězi? <I>we were rather lucky weatherwise</I> měli jsme dost štěstí s počasím. Tento úzus se však nepociťuje jako zcela spisovný.
<note id="7.4/P10">
Sufixální povahy též nabývají substantiva <I>fashion</I> a <I>style</I> v případech jako <I>she cooks French-style</I> vaří francouzským způsobem, <I>the chairs were arranged meeting-fashion</I> židle byly uspořádány jako na schůzi, <I>they stood by the door, sentinel-fashion</I> stáli u dveří jako stráž.
</note>
Adverbiální sufix <I>-ward(s)</I>, který odvozuje směrová příslovce s významem „směrem k“, má v britské angličtině zpravidla formu <I>-wards</I> (formy <I>-ward</I> se užívá v americké angličtině), např. <I>backwards</I> pozpátku, směrem zpět (<I>walk backwards and forwards</I> chodit sem a tam), <I>downwards</I> směrem dolů (<I>head downwards</I> hlavou dolů), <I>homewards</I> směrem k domovu, <I>northwards</I> na sever, k severu aj.
<note id="7.4/P11">
Jako adverbiální sufix se též vyskytuje zakončení <I>-ways</I>, které často alternuje s <I>-wards</I> nebo <I>-wise,</I> např. <I>sideways</I> ze strany do strany (též <I>sidewards</I>), <I>lengthways</I>, <I>longways</I> podélně (též <I>lengthewise</I>, <I>longwise</I>) aj.
</note>'$
'7.5','Jiné sémantické třídy adverbií zahrnují adverbia neodvozená (primární) nebo odvozená od jiných slovních druhů než adjektiv (hlavně vzniklá z předložkových substantivních spojení). Jsou to adverbia místní, např. <I>here</I> zde, sem, <I>there</I> tam, <I>hence</I>, <I>thence</I> odtud, tudíž, <I>away</I> pryč, <I>abroad</I> v cizině, do ciziny, <I>outdoors</I> venku, <I>somewhere</I> někde aj.; časová <I>now</I> teď, <I>then</I> pak, potom, <I>soon</I> brzo, <I>often</I> často, <I>never</I> nikdy, <I>ever</I> (ně)kdy (viz 4.72.23), <I>yet</I> už, <I>already</I> už (viz 12.12.1b, c), <I>seldom</I> zřídka, <I>sometimes</I> někdy, <I>still</I> pořád, stále, <I>always</I> vždycky, <I>again</I> opět, <I>today</I> dnes, <I>yesterday</I> včera, <I>tomorrow</I> zítra aj.; adverbia vyjadřující míru, např. <I>very</I> velmi, <I>too</I> příliš, <I>enough</I> dost, <I>quite</I> docela, zcela, <I>somewhat</I> poněkud, <I>rather</I> dost, poněkud, <I>altogether</I> celkem, <I>almost</I> skoro, téměř aj.; adverbia vytýkací, např. <I>even</I> i, <I>just</I> právě, <I>only</I> jen aj.; adverbia s funkcí spojovací, např. <I>so</I> tak, <I>thus</I> tedy, tudíž, <I>still</I>, <I>yet</I> přesto, přece, <I>however</I> však, <I>nevertheless</I> nicméně, <I>also</I> také, <I>therefore</I> proto, <I>instead</I> místo toho, <I>anyhow</I>, <I>anyway</I> tak či onak, <I>besides</I> kromě toho aj.
<note id="7.5/P12">
<I>Enough</I> je jediný modifikátor adjektiv a adverbií, který se postponuje, srov. <I>I am old enough to be your father</I> jsem dost starý, že bych mohl být tvým otcem, <I>I don’t know him well enough</I> neznám ho dost(atečně) dobře. (<I>Enough</I> determinátor viz 4.74.)
</note>'$
'7.6','Četná adverbia jsou homonymní s předložkami, např. <I>about</I> o, kolem, okolo (<I>walk about the town</I> chodit po městě, <I>there was no one about</I> nikdo tam nebyl), <I>above</I> nad, výše (<I>above the average</I> nad průměr, <I>as was stated above</I> jak bylo konstatováno výše), <I>across</I> přes, napříč, <I>after</I> po, potom (<I>after dark</I> po setmění, <I>soon after</I> brzo potom; též spojka, viz 16.23.2), <I>along</I> podél, dál, <I>before</I> před, předtím, dříve (<I>the year before last</I> předloni, <I>you should have told me before</I> měl jsi mi to říci dříve; též spojka, viz 16.23.2) <I>behind</I> za, vzadu (<I>behind the fence</I> za plotem, <I>the others were a long way behind</I> ostatní byli daleko vzadu), <I>below</I> pod, níže, dole (<I>below sea level</I> pod hladinou moře, <I>from the hill top we saw the blue ocean below</I> z vrcholu kopce jsme viděli dole modrý oceán), <I>beyond</I> za, dále než, <I>down</I> dolů, dole, <I>in</I> v, dovnitř, uvnitř (<I>in the sky</I> na obloze, <I>come in</I> vstupte), <I>inside</I> uvnitř, vevnitř, <I>off</I> z (povrchu čeho), pryč, vzdálený, vypnutý (<I>to fall off the bicycle</I> spadnout z kola, <I>I must be off</I> musím už jít, <I>the gas is off</I> plyn je zavřen), <I>on</I> na, dále, nasazený, zapojený (<I>on the coast</I> na pobřeží, <I>they hurried on</I> spěchali dál, <I>the lights were on</I> světla svítila), <I>outside</I> vně, venku (<I>outside the harbour</I> venku z přístavu, <I>they are waiting outside</I> čekají venku), <I>over</I> nad, přes, skončený, pře- (<I>the balcony juts over the street</I> balkon vyčnívá nad ulici, <I>don’t knock the vase over</I> nepřevrhni tu vázu, <I>the storm will soon be over</I> brzo bude po bouřce), <I>past</I> po, mimo, kolem, <I>round</I> kolem (<I>a journey round the world</I> cesta kolem světa, <I>a crowd soon gathered round</I> brzo se okolo shromáždil dav), <I>since</I> od, od té doby (<I>since last year</I> od loňska, <I>he sent me a Christmas card but I haven’t heard from him since</I> poslal mi lístek k Vánocům, ale od té doby mi nepsal; též spojka, viz 16.23.2), <I>through</I> skrz (<I>a shortcut through the fields</I> zkratka přes pole, <I>they wouldn’t let us through</I> nechtěli nás nechat projít), <I>under</I> pod, dole, dolů (<I>under the bridge</I> pod mostem, <I>the ship went under</I> loď se potopila), <I>up</I> nahoru, do, po, nahoře, vzhůru (<I>run up the stairs</I> běžet do schodů, <I>he is already up</I> už je vzhůru/už vstal) aj.
<note id="7.6/P13">
Jak předložka, tak adverbium (pokleslé v adverbiální částici) se mohou stát součástí slovesné struktury, avšak chovají se v tom případě různě (viz 8.51.1,2).
</note>'$
'7.7','V knižním a formálním jazyce se vyskytují kompozita sestávající z <I>there</I> nebo <I>here</I> a předložky: <I>thereafter</I> potom, <I>thereby</I> tím, <I>therein</I> v tom, tam, <I>thereof</I> z toho, <I>thereto</I> k tomu, <I>thereupon</I> nato, pak; <I>hereafter</I> v budoucnu, <I>hereby</I> tímto, <I>hereof</I> z toho(to), <I>herewith</I> tímto aj. Jsou to adverbiální proformy ekvivalentní příslušné předložce + <I>that</I> v případě kompozit s<I> there</I> (<I>thereof</I> = <I>of that</I>, <I>thereby</I> = <I>by that</I> apod.) a příslušné předložce <I>+ this</I> v případě kompozit s <I>here</I> (<I>hereby</I> = <I>by this</I>, <I>hereof</I> = <I>of this</I> apod.) Kompozita s <I>there</I> mají tedy pouze funkci anaforickou, kdežto kompozita s <I>here</I> též kataforickou. Např. <I>the function of syntax is to describe the structure of the sentence and thereby to define it</I> funkce syntaxe je popsat strukturu věty a tím ji definovat; <I>I hereby certify that…</I> tímto potvrzuji, že…
<note id="7.7/P14">
Tato kompozita, zejména s <I>here-</I>, jsou příznačná pro právní styl. Jediné stylisticky neutrální adverbium tohoto typu je <I>therefore</I> proto.
</note>
<note id="7.7/P15">
<I>Here</I> a <I>there</I> jsou v těchto kompozitech zpravidla proformou větnou, avšak mohou představoat i proformy substantivní, např. <I>some degree of stress prominence or lack thereof</I> (= <I>lack of stress prominence</I>) jistý stupeň výraznosti přízvuku nebo nepřítomnost výraznosti přízvuku.
</note>'$
'7.8 Stupňování příslovcí','Adverbia se stupňovatelným významem se mohou stupňovat a intenzifikovat. Stupňují se stejnými prostředky jako adjektiva, tj. příponou nebo opisem. Příponové stupňování mají adverbia jednoslabičná, neodvozená sufixem, např. <I>long</I> dlouho, <I>longer</I> déle, <I>longest</I> nejdéle, <I>soon</I> brzo, <I>sooner</I> dříve, <I>soonest</I> nejdříve.
Ostatní příslovce se stupňují pomocí <I>more</I>, <I>most</I>, např. <I>slowly</I> pomalu, <I>more slowly</I> pomaleji, <I>most slowly</I> nejpomaleji, <I>profitably</I> prospěšně, <I>more profitably</I> prospěšněji, <I>most profitably</I> nejprospěšněji, <I>accurately</I> přesně, <I>more accurately</I> přesněji, <I>most accurately</I> nejpřesněji.
<note id="7.8/P16">
Výjimku tvoří <I>early</I> časně, které ač obsahuje sufix, se stupňuje příponami: <I>earlier</I> dříve, <I>earliest</I> nejdříve.
</note>
Několik příslovcí se stupňuje nepravidelně:
<table><I>well</I> dobře <I>better</I> lépe <I>best</I> nejlépe
<I>badly</I>, <I>ill</I> špatně <I>worse</I>  hůře <I>worst</I>  nejhůře
<I>little</I> málo <I>less</I> méně <I>least</I> nejméně
<I>much</I> mnoho <I>more</I> více <I>most</I>  nejvíce
<I>far</I> daleko <I>farther</I> dále <I>farthest</I> nejdále
<I>further furthest</I></table>
Užívání komparativu a superlativu viz 6.83.
Substantivizované superlativy se vyskytují po předložkách: <I>at most</I> nanejvýš, <I>at least</I> přinejmenším, alespoň, <I>at the latest</I> nejpozději, <I>not in the least</I> ani v nejmenším, <I>at last</I> nakonec, konečně aj.
K vyjádření menší míry se užívá <I>less</I> a <I>least</I> stejně jako v případě adjektiv: <I>probably</I> pravděpodobně, <I>less probably</I> méně pravděpodobně, <I>least probably</I> nejméně pravděpodobně.'$
'7.9','Jak vyplývá z předcházejících výkladů, anglické příslovce a české příslovce si v podstatě odpovídají, tj. představují obdobnou slovnědruhovou a větněčlenskou jednotku. V některých případech jsou však mezi angličtinou a češtinou jisté rozdíly, a to v tom směru, že se české příslovce někdy v angličtině nevyjadřuje vůbec nebo odpovídá jiným prostředkům.
Česká příslovce jako <I>tak</I>, <I>tedy</I>, <I>už</I>, <I>však</I> aj., kterých se v běžně mluveném jazyce užívá s oslabeným významem jako expresivních nebo návazných částic, nemají v angličtině explicitní protějšek, srov. Tak tedy začneme. <I>Let’s start.</I> Zbývá už málo času. <I>There’s little time left.</I> Rezultativní význam už bývá zahrnut ve významu perfekta, např. <I>I’ve told you several times.</I> Už jsem ti to řekl několikrát (viz 8.82.21b) nebo průběhového prézentu, např. <I>I’m coming!</I> Už jdu!
České modální adverbium může odpovídat vyjádření slovesnému. Tak adverbia vyjadřující jistotní modalitu (<I>určitě</I>, <I>jistě</I>, <I>snad</I>, <I>možná</I>, <I>asi</I> apod.) často odpovídají modálním slovesům, např. <I>You must be tired.</I> Jste jistě unaven (vedle Musíte být unaven). <I>They may have been delayed.</I> Možná, že je něco zdrželo (viz 8.44), nebo verbonominálním vazbám <I>be sure</I>, <I>be certain</I>, <I>be likely,</I> např. <I>She is sure to drop in.</I> Určitě se staví. <I>The play is likely to have a long run.</I> Ta hra se pravděpodobně bude dávat dlouho (viz 15.12.3.).
Durativnost vyjadřovaná českými příslovci <I>pořád</I>, <I>dál</I> apod. se vyjadřuje slovesy <I>go on</I>, <I>continue</I>, <I>keep</I>, srov. <I>He went on talking for another twenty minutes.</I> Mluvil dál ještě dvacet minut. <I>If you continue to be so obstinate…</I> Budeš-li pořád tak tvrdohlavý… <I>She kept gigling.</I> Pořád se hihňala (viz 13.24).
Jiné případy verbální nebo verbonominální korespondence českého adverbia jsou např. <I>I happened to be there.</I> Náhodou jsem tam byl. <I>Will you be at the office? – I suppose so.</I> Budete v kanceláři? – Asi ano. <I>It can be explained as follows.</I> Dá se to vysvětlit takto (následovně). <I>I am sorry to disappoint you.</I> Bohužel vás musím zklamat. <I>There’s no other way I’m afraid.</I> Bohužel není jiná možnost. <I>Are you serious? Do you mean it?</I> Myslíte to vážně?
Jiný typ neadverbiální korespondence českého adverbia je adjektivní modifikace verbálního substantiva (proti adverbiální modifikaci českého slovesa), např. <I>I’ll give it a serious try.</I> Vážně se o to pokusím. <I>He gave a faint shrug of the shoulders.</I> Pokrčil lehce rameny (viz 13.23.22c).
Adjektivní korespondence českého adverbia bývá též v koordinačních spojeních typu <I>The walls are nice and thick here.</I> Zdi jsou zde hezky (pořádně) silné (viz 13.8).
<ref id="7/L1">
Bolinger 1967a, 1972, Goyvaerts 1968, Greenbaum 1969, 1970, Huddleston 1967, Jespersen 1909–1949, III, Lakoff G. 1968, Lees 1961, Lyons 1971 (323–327), Poldauf 1948, Rochowanská 1972, Wołoszyk 1973.
</ref>'$
'8 Sloveso','Sloveso je jako slovní druh jednoznačně určeno svými morfologickými kategoriemi a syntaktickou funkcí. Morfologické kategorie anglického slovesa zahrnují osobu, číslo, čas, způsob a rod. České sloveso má navíc kategorii vidu. Podle toho, zda slovesný tvar vyjadřuje všechny slovesné kategorie nebo jen některé z nich, se slovesné tvary dělí na určité a neurčité. Určité tvary slovesné vyjadřují gramatickou shodu s podmětem v osobě a čísle, kdežto neurčité tvary (infinitiv, gerundium a participium) osobu a číslo nerozlišují. Z ostatních slovesných kategorií se u neurčitých tvarů slovesných uplatňuje pouze systém rodový a zčásti systém temporální (v češtině též kategorie vidu).
Určité tvary slovesné mají jedinou syntaktickou funkci, funkci přísudku. V jiné než přísudkové funkci se vyskytují pouze slovesné tvary neurčité.
Sémanticky bývá sloveso charakterizováno jako slovo označující děj nebo stav, např. <I>jump</I> skákat, <I>break</I> rozbít, <I>fall</I> padat, <I>live</I> žít, <I>kneel</I> klečet apod., avšak tyto významy se na sloveso neomezují (srov. substantiva <I>jump</I> skok, <I>fall</I> pád, <I>life</I> život apod.), ani se jimi nevyčerpávají (viz 8.7).
Slovotvorná stavba anglického slovesa je na rozdíl od českého slovesa většinou neutrální. Četná slovesa mají stejný tvar jako substantiva (srov. <I>act</I> akt, čin; působit, jednat, <I>challenge</I> výzva; vyzvat, <I>flood</I> povodeň, záplava; zatopit, zaplavit, <I>trace</I> stopa; (vy)sledovat aj., viz 2.21), někdy jako adjektiva (srov. clean čistý; (vy)čistit, <I>secure</I> jistý, bezpečný; zajistit, zabezpečit, opatřit, viz 2.23). Specificky slovesné sufixy se vyskytují pouze u některých sloves, např. <I>simplify</I> zjednodušit, <I>summarize</I> shrnout, <I>scrutinize</I> (pečlivě) prohlížet, <I>endanger</I> ohrozit, uvést do nebezpečí, <I>enrage</I> rozzuřit aj. (viz 2.1).
Prostředky vyjadřující slovesné kategorie jsou zčásti syntetické, tj. formální obměny slovesného základu, zčásti analytické, tj. kombinace některé flektivní formy s jedním či více pomocnými slovesy, a zčásti jsou to elementy neslovesné (kategorie osoby a čísla je u většiny tvarů indikována pouze podmětem).'$
'8.1 Flektivní tvary pravidelné','Flektivní tvary anglického slovesa zahrnují u pravidelných plnovýznamových (lexikálních) sloves čtyři formy, u nepravidelných lexikálních sloves čtyři nebo pět forem: slovesný základ, např. <I>call</I>, <I>speak</I> (holý infinitiv, imperativ 2. os., všechny osoby prostého prézentu kromě 3. os. singuláru), tvar na <I>-(e)s calls</I>, <I>speaks</I> (3. os. singuláru prézentu), tvar na <I>-ing calling, speaking</I> (přítomné příčestí, gerundium); tyto tvary jsou společné lexikálním slovesům pravidelným i nepravidelným; poslednímu tvaru pravidelných sloves na <I>-ed called</I> (prosté préteritum, minulé příčestí) odpovídají u četných nepravidelných sloves tvary dva, např. <I>spoke</I> (préteritum) a <I>spoken</I> (minulé příčestí).'$
'8.11','Slovesný tvar na <I>-(e)s</I> je zcela homonymní s pravidelným plurálem substantiv (viz 3.11.1). Tvar na <I>-(e)s</I> od slov, kterých se užívá jako sloves i substantiv, může tedy bez kontextu představovat jak substantivum v plurálu, tak 3. os. singuláru prézentu, např. <I>hopes</I> naděje; doufá, <I>talks</I> rozhovory; mluví.
Všechna pravidla, jimiž se řídí tvoření pravidelného plurálu, platí též pro 3. os. singuláru prézentu. Koncovka má 3 výslovnostní variant:
[ɪz], končí-li slovesný základ na [s], [z], [ʃ], [ʒ], [tʃ], [dʒ], např. <I>cease</I> [siːs] přestat – <I>it ceases</I> [siːs ɪz], <I>choose</I> [tʃuːz] vybrat, zvolit – <I>he chooses</I> [tʃuːzɪz], <I>push</I> [pʊʃ] strkat – <I>he pushes</I> [pʊʃɪz], <I>judge</I> [dʒʌdʒ] soudit – <I>he judges</I> [dʒʌdʒɪz];
[s], končí-li slovesný základ na neznělou souhlásku kromě [s], [ʃ], [tʃ], např. <I>hurt</I> [hɜːt] zranit, bolet – <I>it hursts</I> [hɜːts], <I>leak</I> [liːk] téci, unikat – <I>it leaks</I> [liːks], <I>cough</I> [kɒf] kašlat – <I>he coughs</I> [kɒfs];
[z], končí-li slovesný základ na znělou souhlásku kromě [z], [ʒ], [dʒ] nebo na samohlásku či dvojhlásku, např. <I>sob</I> [sɒb] vzlykat – <I>she sobs</I> [sɒbz], <I>lead</I> [liːd] vést – <I>he leads</I> [liːdz], <I>dig</I> [dɪg] kopat – <I>he digs</I> [dɪgz], <I>loom</I> [luːm] tyčit se – <I>it looms</I> [luːmz], <I>toil</I> [tɔɪl] plahočit se – <I>she toils</I> [tɔɪlz], <I>stammer</I> [stæmə] koktat – <I>he stammers</I> [stæməz], <I>flow</I> [fləʊ] téci – <I>it flows</I> [fləʊz].
Pravopisná forma koncovky 3. os. singuláru prézentu je <I>-s,</I> končí-li slovesný základ na psanou souhlásku a nemá-li koncovka slabičnou výslovnost (tj. pro varianty [s] a [z]), např. <I>hunt</I> lovit – <I>he hunts</I>, <I>sing</I> zpívat – <I>she sings</I>, <I>blow</I> vát, foukat – <I>it blows</I>, a nejčastěji i po zakončení vokalickém, např. <I>see</I> vidět – <I>he sees</I>, <I>employ</I> zaměstnat – <I>he employs</I>, <I>lie</I> ležet – <I>she lies</I> apod.
Slabičná varianta [ɪz] se píše vždy <I>-es</I> (<I>-e-</I> může ovšem být už obsaženo v slovesném základu, končí-li slovesný základ na němé <I>-e</I>), např. <I>pass</I> [pɑːs] plynout, míjet – <I>it passes</I> [pɑːsɪz], <I>teach</I> [tiːtʃ] učit – <I>he teaches</I> [tiːtʃɪz], <I>increase</I> [ɪnˈkriːs] vzrůstat – <I>it increases</I> [ɪnˈkriːsɪz], <I>recognize</I> [rekəɡnaɪz] poznat – <I>he recognizes</I> [rekəɡnaɪzɪz].
Pravopisná varianta <I>-es</I> odpovídá též neslabičné výslovnosti [z], a to po postkonsonantické samohlásce, nejčastěji <I>-y,</I> které se před <I>-es</I> mění v <I>-i-</I>: <I>carry</I> [kærɪ] nést – <I>he carries</I> [kærɪz], <I>envy</I> [envɪ] závidět – <I>she envies</I> [envɪz]. Srovnej též <I>go</I> [gəʊ] jít – <I>he goes</I> [gəʊz].
Slovesný základ zakončený na postvokalické <I>-y</I> se nemění a přibírá pouze <I>-s</I>: <I>play</I> hrát – <I>he plays</I>, <I>buy</I> kupovat – <I>she buys.</I> Tři slovesa tvoří 3. os. singuláru prézentu nepravidelně: <I>do</I> [duː] dělat – <I>he does</I> [dʌz], <I>say</I> [seɪ] říci – <I>he says</I> [sez], <I>have</I> [hæv] mít – <I>he has</I> [hæz].'$
'8.12','Tvar na <I>-ing</I> se tvoří od slovesného základu většinou jen prostým připojením, např. <I>read</I> [riːd] číst – <I>reading</I> [riːdɪŋ], <I>show</I> [ʃəʊ] ukázat – <I>showing</I> [ʃəʊɪŋ]; <I>go</I> [gəʊ] jít – <I>going</I> [gəʊɪŋ], <I>do</I> [duː] dělat – <I>doing</I> [duːɪŋ], <I>be</I> [biː] být – <I>being</I> [biːɪŋ], <I>see</I> [siː] vidět – <I>seeing</I> [siːɪŋ] apod.
Slabičnost a vokalický počátek tohoto sufixu způsobují, že se koncové nevyslovované <I>-r</I> slovesného základu dostává do prevokalického postavení, v důsledku čehož se vyslovuje: <I>hear</I> [hɪər] slyšet – <I>hearing</I> [hɪərɪŋ], <I>pour</I> [pɔːr] nalít – <I>pouring</I> [pɔːrɪŋ] aj.
Stojí-li před koncovým souhláskovým grafémem pouze jeden grafém samohláskový, způsobuje vokalický počátek <I>ing</I>-ového sufixu otevření předcházející slabiky. Je-li tato slabika přízvučná, koncový souhláskový grafém slovesného základu se zdvojuje, aby se uchovala její zavřenost, a tím i stejná kvalita samohlásky. K zdvojování koncového souhláskového grafému dochází v tomto případě vždy u sloves jednslabičných a u víceslabičných s přízvukem na konci, např. <I>cut</I> [kʌt] řezat, krájet <I>cutting</I> [kʌtɪŋ], <I>swim</I> [swɪm] plavat – <I>swimming</I> [swɪmɪŋ], <I>mar</I> [mɑː] zmařit – <I>marring</I> [mɑːrɪŋ], <I>admit</I> [ədˈmɪt] připustit – <I>admitting</I> [ədˈmɪtɪŋ], <I>refer</I> [rɪˈfɜːr] odkazovat – <I>referring</I> [rɪˈfɜːrɪŋ], <I>occur</I> [əˈkɜː] vyskytnout se, nastat – <I>occurring</I> [əˈkɜːrɪŋ] apod.
Po nepřízvučné slabice a vokalickém digrafu k zdvojování nedochází, srov. <I>visit</I> [vɪzɪt] navštívt – <I>visiting</I> [vɪzɪtɪŋ], <I>develop</I> [dɪˈveləp] vyvinout – <I>developing</I> [dɪˈveləpɪŋ], <I>enter</I> [entə] vstoupit – <I>entering</I> [entərɪŋ], <I>suffer</I> [sʌfə] trpět – <I>suffering</I> [sʌfərɪŋ], <I>spread</I> [spred] šířit – <I>spreading</I> [spredɪŋ] apod. (Obdobné pravopisné a výslovnostní změny nastávají u stupňovacích sufixů, viz 6.81.)
Koncové -<I>l</I> se v britské angličtině zdvojuje vždy, srov. <I>control</I> [kənˈtrəʊl] ovládat, řídit – <I>controllin</I>g [kənˈtrəʊlɪŋ], <I>cancel</I> [kænsl] zrušit – <I>cancelling</I> [kænsəlɪŋ], <I>dial</I> [daɪəl] vytočit (telefonní číslo) – <I>dialling</I> [daɪəlɪŋ] apod. V americké angličtině se vedle tohoto pravopisu vyskytuje po nepřízvučné slabice též pravidelný pravopis s jedním <I>-l</I>, srov. <I>controlling</I> [kənˈtrəʊlɪŋ], ale <I>traveling</I> [trævəlɪŋ], <I>dialing</I> [daɪəlɪŋ] apod.
<note id="8.12/P01">
V britské angličtině se výjimečně zdvojuje po nepřízvučné slabice i <I>-p</I> u sloves <I>worship</I> [wɜːʃɪp] zbožňovat, <I>kidnap</I> [kɪdnæp] unést (dítě): <I>worshippping</I>, <I>kidnapping;</I> a <I>-g</I> v případech jako <I>zigzag</I> [ zɪgzæg] pohybovat se, vést klikatě: <I>zigzagging.</I> Americká angličtina má v případě <I>-p-</I> obě formy: <I>worship(p)ing</I>, <I>kidnap(p)ing</I>. V obou normách mají slovesa na <I>-ic</I> před vokalicky začínajícím sufixem <I>-ick-</I>, např. <I>panic</I> [pænɪk] panikařit – <I>panicking,</I> a zdvojování <I>-s</I> kolísá: <I>focus</I> [fəʊkəs] – <I>focus(s)ing</I>.
</note>
Na rozdíl od komparativu a superlativu koncové [ŋ] základního tvaru zůstává před <I>-ing</I> beze změny: <I>bring</I> [brɪŋ] přinést – <I>bringing</I> [brɪŋɪŋ], <I>ring</I> [rɪŋ] zvonit – <I>ringing</I> [rɪŋɪŋ]. (Srov. [ŋg] v komparativech a superlativech <I>longer</I>, <I>longest</I>, <I>younger</I>, <I>youngest</I> atd., viz 6.81.)
Kromě němého <I>-e</I> koncový vokalický grafém slovesného základu zůstává beze změny: <I>bury</I> [berɪ] pohřbít – <I>burying</I>, <I>envy</I> [envɪ] závidět – <I>envying</I>, <I>enjoy</I> [ɪnˈdʒɔɪ] užívat (čeho), těšit se (z čeho, čemu) – <I>enjoying</I> [ɪnˈdʒɔɪɪŋ], <I>flee</I> [fliː] uprchnout – <I>fleeing</I> [fliːɪŋ].
Němé <I>-e</I> před <I>-ing</I> odpadá: <I>use</I> užívat – <I>using</I>, <I>describe</I> popsat – <I>describing</I> atd. U sloves <I>lie</I> (ležet) a <I>die</I> (zemřít) se po odpadnutí koncového němého <I>-e</I> setkají dvě <I>i</I>, v důsledku čehož se prvé <I>i</I> píše <I>y</I>: <I>lying</I>, <I>dying</I>.
<note id="8.12/P02">
Výjimečně je němé <I>-e</I> zachováno u <I>ing</I>-ových tvarů sloves <I>singe</I> [sɪndʒ] opálit, ožehnout a <I>dye</I> [daɪ] barvit: <I>singeing</I> [sɪndʒɪŋ], <I>dyeing</I> [daɪɪŋ], aby se odlišily od <I>ing</I>-ových tvarů sloves <I>sing</I> [sɪŋ] zpívat a <I>die</I> [daɪ] zemřít: <I>singing</I> [sɪŋɪŋ], <I>dying</I> [daɪɪŋ].
</note>'$
'8.13','Koncovka <I>-ed</I> má tři výslovnostní varianty: [ɪd] po [t] a [d], např. <I>count</I> [kaunt] počítat – <I>counted</I> [kauntɪd], <I>exert</I> [ɪɡˈzɜːt] vynakládat – <I>exerted</I> [ɪɡˈzɜːtɪd], <I>land</I> [lænd] přistát – <I>landed</I> [lændɪd], <I>avoid</I> [əˈvɔɪd] vyhnout se – <I>avoided</I> [əˈvɔɪdɪd] apod.
[t] po neznělých souhláskách kromě [t], např. <I>grasp</I> [ɡrɑːsp] uchopit – <I>grasped</I> [ɡrɑːspt], <I>check</I> [tʃek] zkontrolovat, zarazit – <I>checked</I> [tʃekt], <I>laugh</I> [lɑːf] smát se – <I>laughed</I> [lɑːft], <I>surpass</I> [səˈpɑːs] překonat – <I>surpassed</I> [səˈpɑːst], <I>punish</I> [pʌnɪʃ] potrestat – <I>punished</I> [pʌnɪʃt] apod.
[d] po znělých souhláskách kromě [d] a po vokalickém zakončení slovesného základu, např. <I>heal</I> [hiːl] hojit (se) – <I>healed</I> [hiːld], <I>mention</I> [menʃən] zmínit se – <I>mentioned</I> [menʃənd], <I>prove</I> [pruːv] dokázat – <I>proved</I> [pruːvd], <I>gather</I> [ɡæðə] sbírat – <I>gathered</I> [ɡæðəd], <I>destroy</I> [dɪˈstrɔɪ] zničit – <I>destroyed</I> [dɪˈstrɔɪd], <I>betray</I> [bɪˈtreɪ] zradit, prozradit – <I>betrayed</I> [bɪˈtreɪd] apod.
Většina pravopisných pravidel uvedených pro sufix <I>-ing</I> platí rovněž pro -<I>ed</I>:
Zdvojování koncového souhláskového grafému po jednoduché přízvučné samohlásce, např. <I>grab</I> [ɡræb] chňapnout, uchopit – <I>grabbed</I> [ɡræbd], <I>beg</I> [beg] prosit, žebrat – <I>begged</I> [begd], <I>mar</I> [maː] zmařit – <I>marred</I> [maːd], <I>submit</I> [səbˈmɪt] předložit – <I>submitted</I> [səbˈmɪtɪd], <I>deter</I> [dɪˈtɜː] odstrašit – <I>deterred</I> [dɪˈtɜːd] apod. Srov. jednoduchý koncový grafém po nepřízvučné samohlásce a vokálovém digrafu: <I>limit</I> [lɪmɪt] omezit – <I>limited</I> [lɪmɪtɪd], <I>envelop</I> [ɪnˈveləp] zahalit, zabalit – <I>enveloped</I> [ɪnˈveləpt], <I>offer</I> [ɒfə] nabídnout – <I>offered</I> [ɒfəd], <I>dread</I> [dred] děsit se – <I>dreaded</I> [dredɪd] apod.
<note id="8.13/P03">
Vzhledem k tomu, že se sufix <I>-ed</I> vyslovuje slabičně pouze po [t] a [d], slovesa končící v psané formě na <I>-r</I> (tj. v mluvené formě vokalicky) přibírají na rozdíl od slabičných sufixů <I>-ing</I>, <I>-er</I>, <I>est</I> jen [d], srov. <I>clear</I> [klɪə] (vy)jasnit (se), jasný, <I>cleared</I> [klɪəd] – <I>clearing</I> [klɪərɪŋ], <I>clearer</I> [klɪərə], <I>clearest</I> [klɪərɪst].
</note>
Zdvojování koncového <I>-l</I> v britské angličtině opět nastává i po nepřízvučné slabice, srov. <I>control</I> [kənˈtrəʊl] ovládat, řídít, <I>controlled</I> [kənˈtrəʊld] <I>level</I> – [levəl] vyrovnat, <I>levelled</I> [levld], <I>travel</I> [trævl] cestovat, <I>travelled</I> [trævld] (v americké angličtině též <I>leveled</I>, <I>traveled</I> apod.).
Podobně <I>worship</I> [wɜːʃɪp] zbožňovat – <I>worshipped</I>, <I>kidnap</I> [kɪdnæp] unést (dítě) – <I>kidnapped</I>, <I>zigzag</I> [zɪgzæg] pohybovat se, vést klikatě – <I>zigzagged</I>, panic [pænɪk] panikařit – <I>panicked</I> (v americké angličtině též <I>worshiped</I>, <I>kidnaped</I>) a kolísající <I>focus</I> [fəʊkəs] soustředit (se) – <I>focus(s)ed</I>.
Koncové němé <I>-e</I> splývá s počátečním <I>-e</I> sufixu: <I>hope</I> [həʊp] doufat – <I>hoped</I> [həʊpt], <I>suppose</I> [səˈpəʊz] předpokládat – <I>supposed</I> [səˈpəʊzd], <I>provide</I> [prəˈvaɪd] poskytnout, opatřit – <I>provided</I> [prəˈvaɪdɪd], <I>singe</I> [sɪndʒd] opálit, ožehnout – <I>singed</I> [sɪndʒ], <I>dye</I> [daɪ] barvit – <I>dyed</I> [daɪd] apod.
Na rozdíl od sufixu <I>-ing</I> se postkonsonantické <I>-y</I> před <I>-ed</I> mění v <I>-i</I>, např. <I>bury</I> [berɪ] pohřbít – <I>buried</I> [berɪd], <I>supply</I> [səˈplaɪ] zásobovat, dodat – <I>supplied</I> [səˈplaɪd] apod. Ale: <I>enjoy</I> [ɪnˈdʒɔɪ] těšit se (čemu, z čeho) – <I>enjoyed</I>, <I>play</I> [pleɪ] hrát – <I>played</I>, <I>stay</I> zůstat – <I>stayed</I> atd.
Výjimky tvoří tvary na <I>-ed</I> od sloves <I>lay</I> [leɪ] položit a <I>pay</I> [peɪ] platit, které mají nepravidelný pravopis <I>laid</I> [leɪd], <I>paid</I> [peɪd].
<note id="8.3/P04">
Obdobnou pravopisnou změnu má v préteritu a minulém příčestí i <I>say</I> [seɪ] říci, avšak k tomu přistupuje ve výslovnosti též změna kmenové samohlásky <I>said</I> [sed], takže jde o nepravidelné sloveso (viz 8.2).
</note>
Sufixy <I>-(e)s</I>, <I>-ing</I> a <I>-ed</I> jsou jediné produktivní prostředky anglické slovesné flexe. Vyskytují se u převážné většiny sloves a také slovesa nově utvořená se zařazují k tomuto pravidelnému produktivnímu vzoru.'$
'8.2 Flektivní tvary nepravidelné','Jiné prostředky slovesné flexe se uplatňují pouze v tvoření préteria a minulého příčestí, a to jen u omezeného, poměrně malého počtu sloves, která tvoří uzavřenou třídu, tj. nově vzniklá slovesa se k jejím jednotlivým typům nepřiřazují.
Neproduktivní prostředky tvoření préterita a minulého příčestí zahrnují sufix [t] (s jinou než pravidelnou distribucí), vokalickou a/nebo konsonantickou změnu v slovesném základu a sufix [n] u minulého příčestí. Kombinací těchto prostředků lze nepravidelná slovesa roztřídit do několika typů (s četnými podtypy):
(a) Tvoření préteria a minulého příčestí sufixem [t]
(i) Typ <I>burn</I>, <I>burnt</I>, <I>burnt</I>. Některá slovesa zakončená na <I>-l</I> nebo <I>-n</I> mají místo pravidelné znělé varianty [d] neznělé [t] psané <I>-t</I>. Vedle toho existuje i pravidelný tvar [d] s pravidelným pravopisem <I>-ed</I>. Préteritum a minulé příčestí mají stejný tvar: <I>burn</I> [bɜːn] hořet, pálit, <I>burnt</I>/<I>burned</I>, <I>dwell</I> [dwel] bydlet, prodlévat, <I>dwelt</I>/<I>dwelled</I>, <I>learn</I> [lɜːn] učit se, <I>learnt</I>/<I>learned</I>, <I>smell</I> [smel] cítit, čichat, <I>smelt</I>/<I>smelled</I>, <I>spell</I> [spel] hláskovat, <I>spelt</I>/<I>spelled</I>, <I>spill</I> [spɪl] rozlít, <I>spilt</I>/<I>spilled spoil</I> [spɔɪl] zkazit, <I>spoilt</I>/<I>spoiled</I>.
<note id="8.2/P05">
Forma s <I>-t</I> je běžnější v britské angličtině, s <I>-ed</I> v americké angličtině. Kromě toho je tendence spojovat formu s -<I>t</I> spíše s minulým příčestím, kdežto formu s -<I>ed</I> s préteritem. V préteritu nadto dochází k jisté difereciaci v tom směru, že tvary na <I>-ed</I> implikují trvání, zatímco tvary na <I>-t</I> označují děj krátkodobý, srov. <I>The fire burned for four days.</I> Oheň hořel čtyři dny. – <I>She burnt her finger</I>. Spálila si prst. V americké angličtině se participium na <I>-ed</I> asociuje spíše s doslovným významem, tvar na <I>-t</I> s přeneseným.
</note>
<note id="8.2/P06">
Tvar na <I>-ed</I> u některých sloves odpovídá též mluvené formě [t], např. <I>learned</I> [lɜːnt],[lɜːnd], <I>spelled</I> [spelt],[speld], <I>spoiled</I> [spɔɪlt],[ spɔɪld].
</note>
(ii) Typ <I>build</I>, <I>built</I>, <I>built</I>. Koncové <I>-d</I> slovesného základu alternuje s<I> -t</I> v préteritu a minulém příčestí; tvar préterita a minulého příčestí je stejný: <I>bend</I> [bend] ohnout, sklonit, <I>bent</I> [bent], <I>build</I> [bɪld] stavět, <I>built</I> [bɪlt], <I>lend</I> [lend] půjčit, <I>lent</I> [lent], <I>send</I> [send] poslat, <I>sent</I> [sent], <I>spend</I> [spend] strávit, <I>spent</I> [spent] (též řídké <I>rend</I> [rend] roztrhnout, <I>rent</I> [rent]); <I>gild</I> [gɪld] pozlatit a <I>gird</I> [ɡɜːd] opásat mají většinou pravidelné tvary: <I>gilded</I> [gɪldɪd], <I>gilt</I> [gɪlt], <I>girted</I> [ɡɜːtɪd], <I>girt</I> [ɡɜːt].
(b) Tvoření préterita a minulého příčestí sufixem [t] nebo [d] s průvodní změnou v kmeni. Distribuce sufixu je zčásti pravidelná, tj. podle znělosti či neznělosti předcházející hlásky, zčásti nepravidelná. Změna v kmeni postihuje buď jen vokál, nebo vokál a konsonant, nebo jen konsonant. Préteritum a minulé příčestí mají stejný tvar.
(i) Typ <I>sleep</I>, <I>slept</I>, <I>slept</I>. Préteritum a minulé příčestí mají sufix <I>-t</I> s průvodní alternací kmenové samohlásky [iː]/[e]<I>.</I> Sufix má formu <I>-t</I> i po [l] a [n], a končí-li slovesný základ na znělou spirantu [z], [v], způsobuje ztrátu znělosti, tj. změnu v [s], [f]. <I>Bereave</I> [bɪˈriːv] oloupit, <I>bereft</I> [bɪˈreft] (též <I>bereaved</I> [bɪˈriːvd]), <I>cleave</I> [kliːv] rozštěpit, <I>cleft</I> [kleft] (též <I>clove</I> [kləʊv], <I>cloven</I> [kləʊvn], viz (f) (ii), <I>creep</I> [kriːp] lézt, plazit se, <I>crept</I> [krept], <I>deal</I> [diːl] jednat, obchodovat <I>dealt</I> [delt]<I>, dream</I> [driːm] snít, <I>dreamt</I> [dremt] (též <I>dreamed</I> [dremt], [driːmd]), <I>feel</I> [fiːl] cítit, <I>felt</I> [felt], <I>flee</I> [fliː] uprchnout, <I>fled</I> [fled], <I>keep</I> [kiːp] držet, <I>kept</I> [kept], <I>kneel</I> [niːl] klečet, <I>knelt</I> [nelt] (též <I>kneeled</I> [ niːld]), <I>lean</I> [liːn] opírat se, <I>leant</I> [lent] (též <I>leaned</I> [liːnd], [lent]), <I>leap</I> [liːp] skočit, <I>leapt</I> [lept] (též <I>leaped</I> [lept], [liːpt]), <I>leave</I> [liːv] odejít, odjet, opustit, <I>left</I> [left], <I>mean</I> [miːn] mínit, <I>meant</I> [ment], znamenat <I>sleep</I> [sliːp] spát, <I>slept</I> [slept], <I>sweep</I> [swiːp] zametat, <I>swept</I> [swept] <I>weep</I> [wiːp] plakat, <I>wept</I> [ wept].
K tomuto podtypu lze též řadit <I>lose</I> [luːz] ztratit, <I>lost</I> [lɒst] s alternací znělosti a [uː]/[ɒ].
(ii) Typ <I>teach</I>, <I>taught</I>, <I>taught</I>. Sufix má formu <I>-t</I>, kmenová samohláska je v préteritu a minulém příčestí nahrazena dlouhým [ɔː], přičemž koncový konsonant prézentního kmene zaniká: <I>beseech</I> [bɪˈsiːtʃ] zapřísahat, <I>besought</I> [bɪˈsɔːt], <I>bring</I> [brɪŋ] přinést, <I>brought</I> [brɔːt], <I>catch</I> [kætʃ] chytat, <I>caught</I> [kɔːt], <I>seek</I> [siːk] hledat, snažit se, <I>sought</I> [sɔːt], <I>teach</I> [tiːtʃ] učit, <I>taught</I> [tɔːt], <I>think</I> [θɪŋk] myslit, <I>thought</I> [θɔːt]. Patří sem též řídké nepravidelné tvary slovesa <I>work</I> [wɜːk] pracovat, <I>wrought</I> [rɔːt] vedle běžných pravidelných <I>worked</I>.
Stejnou alternaci mají <I>buy</I> [baɪ] kupovat, <I>bought</I> [bɔːt] a <I>fight</I> [faɪt] bojovat, <I>fought</I> [fɔːt], nemají však změnu v konsonantismu.
(iii) Typ <I>hear</I>, <I>heard</I>, <I>heard</I>. Sufix má formu <I>-d</I> s průvodní změnou kmenové samohlásky: <I>say</I> [seɪ] říci, <I>said</I> [sed], <I>sell</I> [sel] prodat, <I>sold</I> [səʊld], <I>tell</I> [tel] říci, <I>told</I> [təʊld], <I>hear</I> [hɪə] slyšet, <I>heard</I> [hɜːd]; též řídké <I>shoe</I> [ʃuː] opatřit obuví<I>, shod</I> [ʃɒd], <I>clothe</I> [kləʊð] ošatit, <I>clad</I> [klæd] (zastaralé vedle pravidelného <I>clothed</I>).
(iv) <I>Make</I> a <I>have</I> tvoří préteritum a minulé příčestí sufixem <I>-d</I>, před nímž koncová souhláska prézentního kmene zaniká. Kmenová samohláska se nemění: <I>make</I> [meɪk] dělat, <I>made</I> [meɪd], <I>have</I> [hæv] mít, <I>had</I> [hæd].
(c) Slovesa se stejným tvarem v prézentu, préteritu a minulém příčestí: typ <I>cut</I>, <I>cut</I>, <I>cut.</I> Všechna slovesa tohoto typu končí na <I>-t</I>, řidčeji na <I>-d</I>: <I>bet</I> [bet] vsadit (se), <I>bid</I> [bɪd] (též <I>bade</I>, <I>bidden</I> viz (f) (i)) poručit, <I>burst</I> [bɜːst] prasknout, (pro-)puknout, <I>cast</I> [kaːst] vrhat, <I>cost</I> [kɒst] stát (o ceně), <I>cut</I> [kʌt] řezat, krájet, <I>hit</I> [hɪt] udeřit, <I>hurt</I> [hɜːt] ublížit, ranit, <I>knit</I> [nɪt] plést (častěji <I>knitted</I>), <I>let</I> [let] nechat, dovolit, <I>put</I> [pʊt] dát (někam), <I>quit</I> [kwɪt] (též <I>quitted)</I> opustit, odejít, <I>rid</I> [rɪd] (též <I>ridded</I>) zbavit (se), <I>set</I> [set] dát (někam), postavit, <I>shed</I> [ʃed] shazovat, prolévat, <I>shut</I> [ʃʌt] zavřít, <I>slit</I> [slɪt] rozříznout, <I>spread</I> [spred] šířit (se), <I>sweat</I> [swet] potit se (též <I>sweated</I>), <I>thrust</I> [θrʌst] vrazit, <I>wed</I> [wed] (též <I>wedded)</I> oženit se, vdát se, <I>wet</I> [wet] (též <I>wetted)</I> zamokřit.
(d) V prézentu, préteritu a minulém příčestí alternují dvě samohlásky.
(i) Typ <I>sit</I>, <I>sat</I>, <I>sat.</I> Préteritum a minulé příčestí mají stejný tvar lišící se od prézentu pouze kmenovou samohláskou: <I>cling</I> [klɪŋ] lpět, lnout, <I>clung</I> [klʌŋ], <I>dig</I> [dɪg] kopat, <I>dug</I> [dʌg], <I>fling</I> [flɪŋ] mrštit, <I>flung</I> [flʌŋ], <I>hang</I> [hæŋ] věšet, viset, <I>hung</I> [hʌŋ] (pravidelné <I>hang</I>, <I>hanged</I>, <I>hanged</I> má význam „oběsit“), <I>sling</I> [slɪŋ] mrštit, <I>slung</I> [slʌŋ], <I>slink</I> [slɪŋk] plížit se, <I>slunk</I> [slʌnk], <I>spin</I> [spɪn] příst, <I>spun</I> [spʌn] (préteritum též <I>span</I> [spæn]), <I>stick</I> [stɪk] vězet, <I>stuck</I> [stʌk], <I>sting</I> [stɪŋ] bodnout, uštknout, <I>stung</I> [stʌŋ], <I>strike</I> [straɪk] udeřit, <I>struck</I> [strʌk] (též <I>stricken,</I> avšak jen příčestí v přeneseném významu, např. <I>stricken in years</I> velmi starý), <I>string</I> [strɪŋ] natáhnout (strunu), <I>strung</I> [strʌŋ], <I>swing</I> [swɪŋ] houpat (se), <I>swung</I> [swʌŋ], kývat (se), <I>win</I> [wɪn] vyhrát, získat <I>won</I> [wʌn], <I>wring</I> [rɪŋ] ždímat, <I>wrung</I> [rʌŋ];
<I>bleed</I> [bliːd] krvácet, <I>bled</I> [bled], <I>breed</I> [briːd] plodit, <I>bred</I> [bred], pěstovat <I>feed</I> [fiːd] krmit, <I>fed</I> [fed], <I>hold</I> [həʊld] držet, <I>held</I> [held], <I>lead</I> [liːd] vést, <I>led</I> [led], <I>meet</I> [miːt] potkat (se), <I>met</I> [met], <I>read</I> [riːd] číst, <I>read</I> [red], <I>speed</I> [spiːd] spěchat, <I>sped</I> [sped] (též <I>speeded</I>);
<I>bind</I> [baɪnd] vázat, <I>bound</I> [baʊnd], <I>find</I> [faɪnd] najít, <I>found</I> [faʊnd], <I>grind</I> [graɪnd] brousit, mlít, <I>ground</I> [ɡraʊnd], <I>wind</I> [waɪnd] vinout, natáčet, <I>wound</I> [waʊnd];
<I>get</I> [get] dostat (se), <I>got</I> (v americké angličtině minulé příčestí též <I>gotten</I> v některých významech „nabýt (čeho), dostat se, přimět“), <I>sit</I> [sɪt] sedět, <I>sat</I> [sæt], <I>spit</I> [spɪt] plivat, <I>spat</I> [spæt], <I>light</I> [laɪt] rozsvítit, <I>lit</I> [lɪt] zapálit (též <I>lighted</I>), <I>slide</I> [slaɪd] klouzat, <I>slid</I> [slɪd], <I>shoot</I> [ʃuːt] střílet, <I>shot</I> [ʃɒt], <I>shine</I> [ʃaɪn] svítit, <I>shone</I> [ʃɒn];
<I>stand</I> [stænd] stát, <I>stood</I> [stʊd] a <I>understand</I> [ˌʌndəˈstænd] rozumět, <I>understood</I> [ˌʌndəˈstʊd] mají kromě změny kmenové samohlásky též ztrátu nazalizace.
(ii) Liší se pouze préteritum, prézens a minulé příčestí mají stejný tvar: <I>come</I> [kʌm] přijít, <I>came</I> [keɪm], <I>come</I> [kʌm], <I>become</I> [bɪˈkʌm] stát se, <I>became</I> [bɪˈkeɪm], <I>become</I> [bɪˈkʌm], <I>run</I> [rʌn] běžet, <I>ran</I> [ræn], <I>run</I> [rʌn].
(e) Všechny tři tvary, prézens, préteritum a minulé příčestí, jsou odlišné a liší se pouze kmenovou samohláskou: <I>begin</I> [bɪˈɡɪn] začít, <I>began</I> [bɪˈɡæn], <I>begun</I> [bɪˈɡʌn], <I>drink</I> [drɪŋk] pít, <I>drank</I> [dræŋk], <I>drunk</I> [drʌŋk], <I>ring</I> [rɪŋ] zvonit, <I>rang</I> [ræŋ], <I>rung</I> [rʌŋ], <I>shrink</I> [ʃrɪŋk] scvrknout se, srazit (se), <I>shrank</I> [ʃræŋk], <I>shrunk</I> [ʃrʌŋk], <I>sing</I> [sɪŋ] zpívat, <I>sang</I> [sæŋ], <I>sung</I> [sʌŋ], <I>sink</I> [sɪŋk] potopit <I>sank</I> [sæŋk], <I>sunk</I> [sʌŋk], (se), <I>spring</I> [sprɪŋ] skákat, <I>sprang</I> [spræŋ], <I>sprung</I> [sprʌŋ], <I>stink</I> [stɪŋk] zapáchat, <I>stank</I> [stæŋk], <I>stunk</I> [drʌŋk] (<I>stunk</I> je též tvar preteritální), <I>swim</I> [swɪm] plavat, <I>swam</I> [swæm], <I>swum</I> [swʌm].
(f) Všechny tři tvary jsou odlišné a minulé příčestí má sufix [n]<I>.</I>
(i) Každý tvar má jinou samohlásku: <I>drive</I> [draɪv] hnát, pohánět, <I>drove</I> [drəʊv], <I>driven</I> [drɪvn][JP11], <I>ride</I> [raɪd] jet (na kole, na koni), <I>rode</I> [rəʊd], <I>ridden</I> [rɪdn], <I>rise</I> [raɪz] zvednout se, vstát, stoupat, <I>rose</I> [rəʊz], <I>risen</I> [rɪzn] (stejně <I>arise</I> [əˈraɪz] vzniknout, <I>arose</I> [əˈrəʊz], <I>arisen</I> [əˈrɪzn]), <I>stride</I> [straɪd] kráčet, <I>strode</I> [strəʊd], <I>stridden</I> [strɪdn], <I>strive</I> [straɪv] usilovat, snažit se, <I>strove</I> [strəʊv], <I>striven</I> [strɪvn], <I>thrive</I> [θraɪv] dařit se, prospívat, prosperovat, <I>throve</I> [θrəʊv], <I>thriven</I> [θrɪvn] (také prav. <I>thrived</I>)<I>, write</I> [raɪt] psát, <I>wrote</I> [rəʊt], <I>written</I> [rɪtn]; archaicky též <I>smite</I> [smaɪt] udeřit, <I>smote</I> [sməʊt], <I>smitten</I> [smɪtn]; <I>fly</I> [flaɪ] letět, <I>flew</I> [fluː], <I>flown</I> [fləʊn]; <I>do</I> [duː] dělat, <I>did</I> [dɪd], <I>done</I> [dʌn].
(ii) Préteritum a minulé příčestí mají stejnou samohlásku: <I>break</I> [breɪk] rozbít, zlomit, <I>broke</I> [brəʊk], <I>broken</I> [brəʊkn], <I>choose</I> [tʃuːz] vybrat, zvolit, <I>chose</I> [tʃəʊz], <I>chosen</I> [tʃəʊzn], <I>freeze</I> [friːz] mrznout, <I>froze</I> [frəʊz], <I>frozen</I> [frəʊzn], <I>speak</I> [spiːk] mluvit, <I>spoke</I> [spəʊk], <I>spoken</I> [spəʊkn], <I>steal</I> [stiːl] krást, <I>stole</I> [stəʊl], <I>stolen</I> [stəʊln], <I>(a)wake</I> [(ə)ˈweɪk] vzbudit se, <I>(a)woke</I> [əˈwəʊk], <I>(a)woken</I> [(ə)ˈwəʊkn] (též <I>woke</I>, <I>waked</I>; <I>waked</I>, <I>woken</I>; <I>(a)waken</I> vzbudit (se) je obvykle pravidelné); <I>weave</I> [wiːv] tkát, <I>wove</I> [wəʊv], <I>woven</I> [wəʊvn]; <I>bear</I> [beə] nést, rodit, <I>bore</I> [bɔː], <I>born</I> [bɔːn] narozen, jinak <I>borne</I> [bɔːn], <I>swear</I> [sweə] přísahat, klít, <I>swore</I> [swɔː], <I>sworn</I> [swɔːn], <I>tear</I> [teə] trhat, <I>tore</I> [tɔː], <I>torn</I> [tɔːn], <I>wear</I> [weə] nosit (na sobě), <I>wore</I> [wɔː], <I>worn</I> [wɔːn], <I>bite</I> [baɪt] kousat, <I>bit</I> [bɪt], <I>bitten</I> [bɪtn], <I>chide</I> [tʃaɪd] plísnit, peskovat, <I>chid</I> [tʃɪd], <I>chidden</I> [tʃɪdn] (préteritum též <I>chided</I>, participium <I>chid</I>, <I>chided</I>)<I>, hide</I> [haɪd] skrýt (se), <I>hid</I> [hɪd], <I>hidden</I> [hɪdn]<I>, forget</I> [fəˈɡet] zapomenout, <I>forgot</I> [fəˈɡɒt], <I>forgotten</I> [fəˈɡɒtn], <I>tread</I> [tred] šlápnout, <I>trod</I> [trɒd], <I>trodden</I> [trɒdn]; <I>lie</I> [laɪ] ležet, <I>lay</I> [leɪ], <I>lain</I> [leɪn].
(iii) Prézens a minulé příčestí mají stejnou samohlásku: <I>blow</I> [bləʊ] vát, foukat, <I>blew</I> [bluː], <I>blown</I> [bləʊn], <I>grow</I> [grəʊ] růst, <I>grew</I> [gruː], <I>grown</I> [grəʊn], <I>know</I> [nəʊ] znát, vědět, <I>knew</I> [njuː], <I>known</I> [nəʊn], <I>throw</I> [θrəʊ] házet, <I>threw</I> [θruː], <I>thrown</I> [θrəʊn], <I>forsake</I> [fəˈseɪk] opustit, <I>forsook</I> [fəˈsʊk], <I>forsaken</I> [fəˈseɪkn], <I>shake</I> [ʃeɪk] třást (se), <I>shook</I> [ʃʊk], <I>shaken</I> [ʃeɪkn], <I>take</I> [teɪk] vzít, brát, <I>took</I> [tʊk], <I>taken</I> [teɪkn], <I>forbid</I> [fəˈbɪd] zakázat, <I>forbad(e)</I> [fəˈbæd], <I>forbade</I> [fəˈbeɪd], <I>forbidden</I> [fəˈbɪdn], <I>give</I> [gɪv] dát, <I>gave</I> [ɡeɪv], <I>given</I> [ɡɪvn], <I>forgive</I> [fəˈɡɪv] odpustit, <I>forgave</I> [fəˈɡeɪv], <I>forgiven</I> [fəˈɡɪvn], <I>draw</I> [drɔː] táhnout, kreslit, <I>drew</I> [druː], <I>drawn</I> [drɔːn], <I>fall</I> [fɔːl] padat, <I>fell</I> [fel], <I>fallen</I> [fɔːln], <I>eat</I> [et] jíst, <I>ate</I> [eɪt] (v britské angličtině), [et] (v americké angličtině), <I>eaten</I> [iːtn], <I>see</I> [siː] vidět, <I>saw</I> [sɔː], <I>seen</I> [siːn], <I>slay</I> [sleɪ] zabít, <I>slew</I> [sluː], <I>slain</I> [sleɪn].
(iv) Jedno sloveso tvoří préteritum supletivně: <I>go</I> [ɡəʊ] jít, jet, <I>went</I> [went], <I>gone</I> [ɡɒn].
(g) Všechny tři tvary jsou odlišné, přičemž préteritum je tvořeno pravidelně a minulé příčestí má sufix [n]: vedle participiálního tvaru na <I>-en</I> se též vyskytuje řidší tvar pravidelný: <I>hew</I> [hjuː] tesat, <I>hewed</I> [hjuːd], <I>hewn</I> [hjuːn], <I>mow</I> [məʊ] sekat (trávu), <I>mowed</I> [məʊd], <I>mown</I> [məʊn], <I>saw</I> [sɔː] řezat pilou, <I>sawed</I> [sɔːd], <I>sawn</I> [sɔːn], <I>sew</I> [səʊ] šít, <I>sewed</I> [səʊd], <I>sewn</I> [səʊn], <I>shear</I> [ʃɪə] stříhat (ovce), <I>sheared</I> [ʃɪəd], <I>shorn</I> [ʃɔːn], <I>show</I> [ʃəʊ] ukázat, <I>showed</I> [ʃəʊd], <I>shown</I> [ʃəʊn], <I>sow</I> [səʊ] sít, <I>sowed</I> [səʊd], <I>sown</I> [səʊn], <I>strew</I> [struː] nastlat, vystlat, <I>strewed</I> [struːd], <I>strewn</I> [struːn], <I>swell</I> [swel] vzdouvat se, opuchnout, <I>swelled</I> [sweld], <I>swollen</I> [swəʊln] (<I>swollen</I> opuchlý, kdežto <I>swelled</I> v přeneseném smyslu, např. <I>he has a swelled head</I> moc si o sobě myslí).
K této skupině lze přiřadit <I>beat</I> [biːt] – bít, tlouci, <I>beat</I> [biːt], <I>beaten</I> [biːtn], které má préteritum bez sufixu.
Prefigovaná slovesa mají většinou stejné tvary jako slovesa, od nichž jsou odvozena, např. <I>become</I> stát se (nějakým), <I>overcome</I> přemoci, překonat jako <I>come</I>, <I>forget</I> zapomenout, <I>beget</I> zplodit jako <I>get</I> (v préteritu též archaický tvar <I>begat</I> [bɪˈɡæt]), <I>befall</I> postihnout jako <I>fall</I>, <I>behold</I> spatřit jako <I>hold</I>, <I>forbear</I> zdržet se (čeho) jako <I>bear</I>, <I>broadcast</I> vysílat (rozhlasem), <I>forecast</I> předpovídat jako <I>cast</I> (obě slovesa též pravidelně), <I>foresee</I> předvídat jako see, <I>overdo</I> přehnat, <I>outdo</I> předčit jako <I>do</I>, <I>mistake</I> zmýlit se, <I>overtake</I> předhonit jako <I>take</I>, <I>misunderstand</I> špatně pochopit, <I>withstand</I> odolat jako <I>stand</I>, <I>undergo</I> podstoupit jako <I>go</I>, <I>upset</I> rozčílit jako <I>set</I> aj.
<I>Behave</I> (chovat se) a <I>welcome</I> (vítat) však mají tvary pravidelné: <I>behaved</I>, <I>welcomed</I>.
<note id="8.2/P07">
U některých sloves se nepravidelné tvary vyskytují archaicky nebo jen ve specializovaném významu, např. <I>crow</I> [krəʊ] kokrhat, <I>crew</I> [kruː] vedle obvyklého <I>crowed</I>; minulé příčestí <I>crowed</I>, <I>heave</I> zdvihat (se), <I>hove</I>, <I>hove</I> [həʊv] v námořnickém úzu, jinak pravidelně <I>heaved</I>, <I>abide</I> setrvat (někde, s někým), <I>abode</I>, <I>abode</I> [əˈbəʊd], ale <I>abided</I> ve významu dodržet (slib, rozhodnutí apod.).
</note>
<note id="8.2/P08">
Některá slovesa rozlišují tvar minulého příčestí a adjektiva: <I>the ship was sunk</I> loď byla potopena, <I>the material has shrunk</I> látka se srazila, <I>he is drunk</I> je opilý, ale <I>sunken cheeks</I> vpadlé tváře, <I>shrunken hands</I> scvrklé ruce, <I>a drunken sailor</I> opilý námořník (viz 6.7); <I>melted butter</I> rozpuštěné máslo, ale <I>molten steel</I> roztavená ocel (<I>molten</I> roztavený o kovech) aj. Někdy se už souvislost mezi slovesem a adjektivem (původně minulým příčestím) necítí, např. <I>seethe</I> vřít – <I>sodden</I> promočený, nasáklý.
</note>
<note id="8.2/P09">
Všechny skupiny nepravidelných sloves tvořících préteritum a minulé příčestí dentálním sufixem jsou pokračováním dřívějších pravidelných (slabých) sloves.
</note>'$
'8.3 Pomocná slovesa','Vedle flektivních tvarů se jako prostředky sloužící k vyjádření slovesných kategorií uplatňují pomocná slovesa.
Pomocná slovesa se vydělují jako samostatná slovesná třída na základě svých specifikcých formálních a sémantických rysů. Tvoří ji tři slovesa, <I>be</I>, <I>have</I> a <I>do</I>. Vyznačují se těmito vlastnostmi:
(a) Tvořením záporu prostým připojením záporné částice, a to buď v samostatné formě <I>not</I>, např. <I>are not</I>, <I>have not</I>, <I>do not</I>, nebo v nesamostatné redukované formě <I>n’t</I>, která tvoří se slovesným tvarem jeden celek: <I>aren’t</I> [ɑːnt], <I>isn’t</I> [ɪznt], <I>wasn’t</I> [wɒznt], <I>weren’t</I> [wɜːnt], <I>haven’t</I> [hævnt], <I>hasn’t</I> [hæznt], <I>hadn’t</I> [hædnt], <I>don’t</I> [dəʊnt], <I>doesn’t</I> [dʌznt], <I>didn’t</I> [dɪdnt].
(b) Mohou stát před podmětem, kde slouží jako prostředek inverze (s gramatickou funkcí v případě věty tázací a podmínkové, viz 12.12, 16.23.43b), např. <I>Am I keeping you?</I> Zdržuji vás? <I>Had I known it, I could have stayed at home.</I> Kdybych to věděl, mohl jsem zůstat doma.
(c) Mohou zastupovat celou predikaci (elipticky nebo jako proforma, viz 13.25.1), např. <I>John was promoted and so were some others.</I> Jan byl povýšen a někteří jiní také. <I>You’ve finished, haven’t you?</I> Už jste skončili, že? <I>He conducts some research I believe. Yes, he does.</I> Myslím, že vede nějaký výzkum. Ano, vede.
Sémanticky se pomocná slovesa vyznačují tím, že pozbývají lexikální význam, který mají jako slovesa lexikální, a spolu s ostatními složkami slovesného tvaru vytvářejí jeden sémantický celek, který nelze odvodit z významů jednotlivých částí, jsou-li brány samostatně jako izolovaná slovesa.'$
'8.31 Be',''$
'8.31.1','Pomocné sloveso <I>be</I> má úplný repertoár flektivních tvarů jako lexikální slovesa, kromě toho jako jediné anglické sloveso má zvláštní tvar pro 1. os. singuláru prézentu a v préteritu rozlišuje singulár a plurál. Jako všechna pomocná a modální slovesa má vedle plných tvarů tvary redukované, které se vyskytují v nepřízvučném postavení.
<table>plné tvary redukované tvary
I am [æm] I am [əm], I’m [aɪm]
he, she, it is [ɪz] he’s [hiːz], she’s [ʃiːz],
it’s [ɪts]
we, you, they are [ɑː] we’re [wɪə], you’re [jʊə][JP12],
they’re [ðeɪə][JP13]
I, he, she, it was [wɒz] [wəz]
we, you, they were [wɜː] [wə]</table>
V oznamovací větě <I>am not</I> nemá stažený záporný tvar. V spisovném jazyce existuje pouze kontrakce zájmena se slovesem <I>I’m not</I>, nikoliv slovesa se záporem. V záporné otázce se vyskytují dva tvary, <I>aren’t I</I> [ɑːnt] a <I>ain’t I</I> [eɪnt]. Prvý je častý v britské angličtině, druhý v americké, avšak nepociťují se jako zcela spisovné, zejména <I>ain’t</I> (v nespisovné americké angličtině je tvar <I>ain’t</I> generalizován do všech osob, a to nejen slovesa <I>be</I>, ale i <I>have</I>, srov. <I>it ain’t true</I> není to pravda, <I>I ain’t done nothing</I> nic jsem neudělal).
Jmenné tvary jsou <I>be</I>, <I>being</I> [biːɪŋ], <I>been</I> [biːn], [bɪn].
Pomocného slovesa <I>be</I> se užívá k tvoření průběhových tvarů (viz 8.82.22), např. <I>you are joking</I> vy žertujete, <I>I must be going</I> musím už jít, a k tvoření pasíva (viz 8.84.1), např. <I>her curiosity was aroused</I> byla vzbuzena její zvědavost, <I>the probability of his being elected</I> pravděpodobnost, že bude zvolen.'$
'8.31.2','<I>Be</I> se vyskytuje též jako sloveso lexikální, sponové a modální. Má stejné tvary jako sloveso pomocné. Ve funkci sponového slovesa mívá i imperativ, který je v jiných funkcích vzácný, např. <I>Be quiet.</I> Buď zticha. Imperativ slovesa <I>be</I> se liší od všech ostatních tvarů tím, že tvoří zápor pomocí <I>do</I>, které je možné i v kladném imperativu jako prostředek emfáze, srov. <I>Don’t be silly.</I> Nebuď hloupá. <I>Do be quiet.</I> Tak už přece buď zticha.
<note id="8.31.2/P10">
Tento rys imperativu se přenáší i do indikativních tvarů v otázce s <I>why</I>, má-li výzvovou funkci: <I>Why don’t you be quiet (= be quiet).</I> Proč nejsi zticha.
</note>
Jako lexikální sloveso má význam (a) být, existovat, (b) být, nacházet se, vyskytovat se, (c) být, konat se. V prvém významu se užívá zpravidla s existenciálním podmětem <I>there</I> (viz 13.13.3), např. <I>There is no smoke without fire.</I> Není kouř bez ohně. Druhé dva významy má ve spojení s lokálním nebo temporálním příslovečným určením (temporální určení je možné, jen je-li v podmětu nomen actionis), např. <I>The key is under the mat.</I> Klíč je pod rohožkou. <I>The farewell party was on Friday.</I> Večírek na rozloučenou byl v pátek.
Jako sponové sloveso „být“ se pojí s predikativním adjektivem nebo substativem (viz 13.23.11, 12), např. <I>The difference is negligible.</I> Rozdíl je zanedbatelný. <I>The whole thing is a fraud.</I> Celá ta věc je podvod.
Modální významy má ve vazbě s infinitivem, v níž je prostředkem modality záhodnostní, např. <I>he says we are to start at once</I> říká, že máme začít hned, a modality možnostní (viz 8.44.44), např. <I>immediate improvement is hardly to be expected</I> okamžité zlepšení lze sotva očekávat.'$
'8.32 Have',''$
'8.32.1','Pomocné sloveso <I>have</I> má určité tvary prézentní a preteritální, infinitiv a tvar <I>ing</I>-ový, avšak nemá minulé příčestí.
<table>plné tvary redukované a stažené tvary
I, we, you, [(h)əv]
they have [hæv] I’ve [aɪv], we’ve [wiːv],
you’ve [juːv], they’ve [ðeɪv]
he, she, it has [hæz] [(h)əz]
he’s [hiːz], she’s [ʃiːz]
it’s [ɪts]
I, he, she, it, we
you, they had [hæd] [[(h)əd]
I’d [aɪd], he’d [hiːd], she’d
[ʃiːd], we’d [wiːd], you’d[juːd],
they’d [ðeɪd]</table>
<note id="8.32.1/P11">
Stažené tvary <I>he’s</I>, <I>she’s</I>, <I>it’s</I> tedy představují jak <I>he</I>, <I>she</I>, <I>it has</I>, tak <I>he</I>, <I>she</I>, <I>it is</I>.
</note>
Jako pomocné sloveso tvoří součást perfektivních tvarů (perfekta, plusquamperfekta, předbudoucího času), minulého infinitivu a minulého <I>ing</I>-ového tvaru (viz 8.82.1), např. <I>it’s grown cold</I> ochladilo se, <I>you will have noticed that...</I> patrně jste si všimli, že… <I>I must apologize for not having phoned</I> musím se omluvit, že jsem netelefonoval.'$
'8.32.2','<I>Have</I> jako lexikální sloveso „mít“ má stejné flektivní tvar jako sloveso pomocné a navíc minulé příčestí, identické s préteritem <I>had</I> [hæd]. Většinou se však liší v tvoření otázky a záporu.
V nedynamickém významu „mít“ vyjadřujícím různé odstíny posesivního vztahu se v britské angličtině zápor a otázka tvoří stejně jako u pomocného slovesa, srov. <I>Have you any money?</I> Máš nějaké peníze? <I>I haven’t a good memory.</I> Nemám dobrou paměť. <I>How many children have they?</I> Kolik mají dětí?
V dynamických významech (<I>receive</I>, <I>take</I>, <I>experience</I> aj.) se lexikální <I>have</I> v otázce a záporu časuje jako ostatní lexikální slovesa s <I>do</I> (viz 8.82.1), např. <I>Where do you have your lunch?</I> Kde obědváte? <I>We didn’t have much difficulty.</I> Neměli jsme moc obtíží.
V préteritu se tvary s <I>do</I> vyskytují většinou i v posesivním významu. <I>Did you have enough money?</I> Měl jsi dost peněz? <I>He didn’t have a good memory.</I> Neměl dobrou paměť.
Při odkazování na jednotlivou příležitost se v britské hovorové angličtině vyskytuje místo <I>have</I> v prézentu <I>have got</I> a v préteritu <I>had got</I>, zejména v otázce a záporu: <I>Has he got any reason for it?</I> Má proto nějaký důvod? <I>I hadn’t got</I> (vedle <I>I didn’ have</I> i <I>I hadn’t</I>) <I>enough money on me.</I> Neměl jsem u sebe dost peněz. Srovnej <I>Do you often have colds?</I> Míváte často rýmu? – <I>Have you (got ) a cold again?</I> Máš už zase rýmu?
V americké angličtině se lexikální <I>have</I> časuje s <I>do</I> ve všech významech, tedy i <I>Do you have any money?</I> Máš nějaké peníze? <I>I don’t have a good memory.</I> Nemám dobrou paměť. <I>How many children do they have?</I> Kolik mají dětí? <I>Have got</I> je v americké angličtině řídké (<I>had got</I> se nevyskytuje vůbec).
<I>Have</I> s infinitivem je prostředek modality nutnostní „muset“ (viz 8.44.31). Před <I>to</I> se často vyslovuje [hæf]. V britské angličtině bývá i v této funkci <I>have got</I>. Např. <I>There has to be some means.</I> Musí existovat nějaký prostředek. <I>I had to say something.</I> Musel jsem něco říci. Modální <I>have</I> většinou tvoří zápor a otázku pomocí <I>do</I>, např. <I>Do we have to change?</I> Musíme přesedat? <I>It hasn’t got to be done today, has it?</I> Nemusí se to udělat dnes, že ne? <I>She didn’t ever have to economize.</I> Nikdy nemusela šetřit. Tvary bez <I>do</I> jsou řidší a vyskytují se hlavně na severu, kde nejsou synonymní s <I>needn’t</I>, nýbrž s <I>mustn’t</I>, srov. <I>He hasn’t to exert himself.</I> Nesmí se namáhat. Podobně <I>have got</I> může mít na severu i tento význam, takže je dvojznačné (na rozdíl od jednoznačného jihoanglického úzu: „nemusím“): <I>he’s not got to do it</I>, <I>he hasn’t got to do it</I> (1) nemusí to dělat, (2) nesmí to dělat.
<note id="8.32.2/P12">
Následuje-li infinitiv za předmětem, jde o lexikální <I>have</I> s významem „mít“, srov. <I>He has something to say and he says it well.</I> Má co říci a říká to dobře. <I>I had to say something.</I> Musel jsem něco říci. Při prepozici předmětu není zřejmé, o kterou vazbu jde: <I>the money that we had to spend</I> (1) peníze, které jsme museli utratit, (2) peníze, které jsme měli na útratu.
</note>
Modální význam má také preteritální tvar <I>had</I> ve vazbě s <I>better</I> a infinitivem bez <I>to</I>. Nejde však o tvar indikativní, nýbrž kondicionálový: „raděj bych (bys, by atd.) měl“. Časuje se bez <I>do</I> a vyjadřuje modalitu záhodnostní. V oznamovací větě se většinou užívá v redukované formě <I>’d</I>: <I>We’d better be going.</I> Raději bychom už měli jít. <I>You’d better not disturb him.</I> Raději byste ho neměl vyrušovat. <I>Hadn’t we better wait?</I> Neměli bychom raději počkat?
Konečně má <I>have</I> význam kauzativní, a to nejčastěji ve vazbě s minulým příčestím, které se klade za předmět. V tomto významu se časuje v otázce a záporu s<I> do.</I> Podmět kauzativního <I>have</I> může být jak iniciátor děje vyjádřeného participiální vazbou, např. <I>Where do you have your car serviced?</I> Kde si dáváte mýt a opravovat auto?, tak pouhý účastník tímto dějem zasažený (bez aktivní, iniciátorské účasti), např. <I>He had his pocket picked.</I> Byly mu ukradeny věci z kapsy.
Řidčeji se kauzativní <I>have</I> pojí s infinitvem (bez <I>to</I>) nebo s přítomným příčestím, např. <I>I won’t have you go there.</I> Nechci, abys tam chodil. <I>I won’t have you spreading such lies.</I> Nepřipustím, abys šířil takové lži.
<note id="8.32.2/P13">
Postavení minulého participia za předmětem má gramatickou funkci, srov. <I>He had the roof repaired.</I> Dal spravit střechu. – <I>He had repaired the roof.</I> Spravil střechu.
</note>
<note id="8.32.2/P14">
Věta jako <I>She had clothes brought from abroad</I> je trojznačná: (1) Dávala si šaty vozit z ciziny, (2) Šaty jí byly dováženy z ciziny, (3) Měla šaty dovezené z ciziny.
</note>'$
'8.33 Do','Pomocné sloveso <I>do</I> má pouze určité tvary prézentní a preteritální <I>do</I> [duː], <I>does</I> [dʌz], <I>did</I> [dɪd]. Těchto tvarů se užívá v konjugaci lexikálních sloves, a to k tvoření otázky a záporu v prostém prézentu a préteritu a k tvoření záporného imperativu ( viz 8.82.1). Redukované tvary <I>do</I> [dʊ], [də], <I>d’</I> [d], <I>does</I> [dəz], [dz] se vyskytují většinou v otázce (asimilovaná forma [dʒə] představuje <I>did you</I>). U záporných stažených tvarů <I>don’t</I> [dəʊnt], <I>doesn’t</I> [dʌznt], <I>didn’t</I> [dɪdnt] se setkáváme s redukcí u tvaru <I>don’t</I> [dən], [dn] v rychlé řeči, např. v <I>I don’t know</I> [aɪ dnˈnəʊ].
Např. <I>Does it matter?</I> Záleží na tom? <I>How do you pronounce this word?</I> Jak se vyslovuje tohle slovo? <I>She doesn’t care.</I> Nedbá o to. (Je jí to jedno.) <I>Did you get my note?</I> Dostal jste můj lístek (mou zprávu)? <I>When did they leave?</I> Kdy odjeli? <I>Don’t hesitate.</I> Neváhejte.
Jako prostředek inverze lexikálních sloves se pomocné <I>do</I> rovněž užívá po počátečním záporném výrazu, pokud je sloveso v prostém prézentu nebo préteritu (viz 14.37), např. <I>Seldom does one meet with such selflessness.</I> Zřídka se člověk setká s takovou obětavostí.
V kladném a netázacím okolí slouží <I>do</I> jako prostředek emfáze. Emfatické <I>do</I> je vždy přízvučné. V imperativu, zejména výzvovém, dodává vyjadřovanému obsahu naléhavost, např. <I>Do sit down.</I> Posaďte se (přece). <I>Do tell me about it.</I> Povězte mi o tom (přece). V indikativu většinou vytýká kladnou polaritu slovesa, např. <I>The rule is a very general one; if an exception does occur, it is one of the following cases.</I> Pravidlo je velmi obecné; vyskytne-li se (přece jenom) výjimka, je to jeden z těchto případů.
<note id="8.33/P15">
Jde-li o vytčení slovesa jako sémantické jednotky, dociluje se důrazu kontrastním přízvukem na samotném slovese, srov. <I>Charles just mentioned it (he did not expatiate upon it).</I> Karel se o tom jen zmínil (nešířil se o tom podrobně).
</note>
<I>
Do</I> se dále užívá místo prézentu a préterita lexikálních sloves v krátkých odpovědích, např. <I>Did the train arrive on time? – Yes, it did.</I> Přijel vlak přesně? – Ano, přijel; v tázacích dovětcích (viz 12.12.1j), např. <I>His arguments didn’t convince anyone, did they?</I> Jeho argumenty nikoho nepřesvědčily, že ne?, v krátkých replikách typu <I>She entirely devotes herself to her art. – Does she?</I> Věnuje se zcela svému umění. – Skutečně? (viz 12.12.1i), v dovětcích nebo replikách typu <I>The furniture needs polishing and so does the floor.</I> Nábytek potřebuje vyleštit a podlaha také. <I>I don’t regret it. – Neither do I.</I> Nelituji toho. – Já také ne. Jiné případy náhrady dříve uvedeného slovesa jsou např. <I>I don’t get on well with him. – Hardly anybody does.</I> Nevycházím s ním dobře. – Skoro nikdo s ním nevychází. <I>May I use your pen. – Please do.</I> Mohu si půjčit vaše pero? – Prosím, poslužte si.
<I>Do</I> v těchto případech zastupuje celou predikaci, a to buď elipticky (je-li implikovanou část možno doplnit, viz 13.25.2), nebo jako proforma (viz 13.25.1). Ve funkci slovesné proformy však už nemáme co činit s pomocným slovesem, nýbrž se zástupným slovesem, které disponuje větším repertoárem tvarů, srov. <I>I wonder whether he noticed it. – He may have done.</I> Jestlipak si toho všiml? – Možná, že ano. Americká angličtina mívá v těchto případech tvar bez <I>do</I> (elipsu): <I>may have</I>.
Lexikální sloveso <I>do</I> „dělat, konat“ se chová jako ostatní lexikální slovesa, tj. má všechny slovesné tvary, přičemž zápor a otázku v prézentu a préteritu, jakož i záporný imperativ tvoří pomocí <I>do</I>, např. <I>Your work does you credit.</I> Vaše práce vám dělá čest. <I>Patience and perseverance will do wonders.</I> Trpělivost a vytrvalost dělají zázraky (divy). <I>Look what you’ve done.</I> Podívej se, cos udělal. <I>She mostly doesn’t do anything.</I> Většinou nedělá nic. <I>I did do it.</I> Opravdu jsem to udělal. <I>Don’t do anything that you might later regret.</I> Nedělejte nic, čeho byste později mohl litovat.
<ref id="8.33/L01">
Bald 1972, Bolinger 1957, Dušková 1971b, Firbas 1959b, Fries 1925, 1927, Halliday 1970a, Hansen et al. 1975, Huddleston 1974, Hughes – Trudgill 1980: 20-25, Jespersen 1909-1949, IV, V, Jindra 1956, Joos 1964, Kontra 1981, Palmer 1965, 1974, Poldauf 1947b, 1955b, 1967b, Quirk 1970, Quirk et al. 1972 (kap. 3), Sroka 1972, Tottie 1978, Twaddell 1960.
</ref>'$
'8.4 Modální slovesa','Kromě pomocných sloves se od lexikálních sloves výrazně liší slovesa modální, a to jak po stránce morfologicko-syntaktické, tak po stránce funkčněsémantické.'$
'8.41','Modální slovesa tvoří uzavřenou třídu o devíti členech (poslední – <I>used to</I> k ní patří jen okrajově): <I>can</I>, <I>may, must</I>, <I>shall</I>, <I>will</I>, <I>ought</I>, <I>need</I>, <I>dare</I> a <I>used to</I>. Některé formální rysy mají společné se slovesy pomocnými:
(a) Zápor se tvoří prostým připojením záporné částice v samostatné formě <I>not</I> nebo nesamostatné, redukované formě <I>n’t,</I> tvořící se slovesem jeden celek. Pravopisnou výjimku v záporu tvoří <I>can</I>, které se píše i s nestaženým <I>not</I> dohromady: <I>cannot</I> stejně jako <I>can’t</I> [kɑːnt], <I>could not</I>, <I>couldn’t</I> [kʊdnt], <I>may not</I>, <I>mayn’t</I> [meɪnt], <I>might not</I>, <I>mightn’t</I> [maɪtnt], <I>must not</I>, <I>mustn’t</I> [mʌsnt], <I>shall not</I>, <I>shan’t</I> [ʃɑːnt], <I>should not</I>, <I>shouldn’t</I> [ʃʊdnt], <I>will not</I>, <I>won’t</I> [wəʊnt], <I>would not</I>, <I>wouldn’t</I> [wʊdnt], <I>ought not</I>, <I>oughtn’t</I> [ɔːtnt], <I>need not</I>, <I>needn’t</I> [niːdnt], <I>used not to</I>, <I>usedn’t</I> [juːsnt].
<note id="8.41/P16">
Tvar <I>mayn</I>’<I>t</I> je řídký a vyskytuje se jen v britské angličtině. Také <I>shan’t</I> se vyskytuje hlavně v britské angličtině (v americké angličtině je vzácný).
</note>
(b) Interogativní konjugaci tvoří pouhou inverzí (bez perifráze pomocí <I>do</I>), např. <I>Can you deny it?</I> Můžete to popřít? <I>May I ask a question?</I> Mohu se na něco zeptat? <I>Must you shout at me?</I> Musíš na mne křičet? <I>Shan’t I be in the way?</I> Nebudu překážet?
(c) Zastupují celou predikaci ve stejných případech jako pomocná slovesa, např. <I>Need the bill be paid at once? – No, it needn’t.</I> Je třeba účet zaplatit hned? – Ne, není. <I>His arguments cannot convince anyone, can they?</I> Jeho argumenty nikoho nemohou přesvědčit, že ne? <I>I wouldn’t recommend it. – Wouldn’t you?</I> Nedoporučoval bych to. – Skutečně? <I>The furniture should be polished. – So should the floor.</I> Nábytek by se měl vyleštit. – Podlaha také.
(d) Podobně jako po perifrastickém <I>do</I> tvořícím otázku a zápor také po modálních slovesech následuje infinitiv bez <I>to</I> (výjimkou je <I>ought to a used to</I>; po <I>dare</I> a <I>need</I> užívání <I>to</I> kolísá), např. <I>There may be some delay.</I> Může dojít k nějakému zdržení. <I>The window won’t open.</I> Okno nejde otevřít. Ale: <I>It oughtn’t to be difficult.</I> Nemělo by to být obtížné. <I>He used to play in the national team.</I> Hrával v národním mužstvu.
<note id="8.41/P17">
Infinitiv bez <I>to</I> se užívá i po některých slovesech plnovýznamových, např. <I>let</I> nechat, dovolit, <I>make</I> přimět, <I>bid</I> (arch.) poručit, po slovesech smyslového vnímání <I>see</I> vidět, <I>watch</I>, <I>observe</I> pozorovat, <I>hear</I> slyšet aj. ( viz 15.13.23).
</note>
Vedle těchto rysů mají modální slovesa některé vlastnosti pro ně specifické, na jejichž základě vytvářejí zvláštní slovesnou třídu.
(a) V 3. os. singuláru nemají koncovku <I>-s</I>: <I>he</I>/<I>she</I>/<I>it can</I>, <I>may</I>, <I>must</I>, <I>shall</I>, <I>will</I>, <I>dare not</I>, <I>need not come</I>. Mají tedy stejný tvar pro všechny osoby a obě čísla.
<note id="8.41/P18">'$
'3.','os. singuláru bez koncovky je původu historického. Modální slovesa byla původně préteritoprézencia, tj. slovesa, která měla pouze preteritální tvary, jichž se však užívalo jako prézentních.
</note>
(b) Mají pouze určité tvary, a to většinou dva, prézentní a preteritální: <I>can</I>/<I>could</I>, <I>may</I>/<I>might</I>, <I>shall</I>/<I>should</I>, <I>will</I>/<I>would</I>, <I>dare</I>/<I>dared</I> (<I>durst</I>); <I>must</I> má pouze tvar prézentní, avšak užívá se též jako minulý tvar v nepřímé řeči; <I>ought to</I> a <I>used to</I> jsou pouze tvary preteritální. Kromě <I>dared</I> a <I>used to</I> však minulé tvary, pokud se pojí s přítomným infinitivem, většinou neodkazují na minulost, nýbrž na přítomnost, popř. na budoucnost (nejsou to indikativy, nýbrž kondicionály), srov. <I>Can you do it now?</I> Můžete to udělat nyní? <I>Could you do it now?</I> Mohl byste to udělat teď? <I>Shall I ask him?</I> Mám se ho zeptat? <I>Should I ask him?</I> Měl bych se ho zeptat? <I>Should</I> a <I>ought</I> (s přítomným infinitivem) odkazují vždy jen na přítomnost (popř. na budoucnost) a také <I>might</I> má zpravidla funkci kondicionálu (jako indikativ préterita se vyskytuje pouze v nepřímé řeči). Pouze <I>could</I> a <I>would</I> představují v některých významech minulý tvar indikativní (viz 8.44.12, 8.44.72).
Infinitiv a ostatní chybějící tvary se vyjadřují supletivně: <I>can</I> – <I>be able to</I> moci, být schopen, <I>may</I> – <I>be allowed to</I> smět, mít dovoleno, <I>must</I> – <I>have to</I> muset, <I>be obliged</I>/<I>forced</I>/<I>compelled to</I> aj. být nucen. Kromě <I>have</I> jsou supletivní tvary omezeny na modalitu dispoziční (viz 8.44).
Modální slovesa netvoří imperativ, neboť základní funkce imperativu, vyjadřování rozkazu nebo žádosti, je v podstatě totožná s modalitou nutnostní nebo záhodnostní a neslučitelná s modalitou možnostní a volitivní.
Z neexistence jmenných tvarů a sémantiky modálních sloves vyplývá, že netvoří pasivum. Pasivní forma aktivních predikací obsahujících modální sloveso je ovšem možná, avšak projevuje se pouze na infinitivu lexikálního slovesa, srov. <I>One cannot wonder at it.</I> Nemůžeme se tomu divit. – <I>It cannot be wondered at.</I> Nelze se tomu divit. <I>You shouldn’t exceed the speed limit.</I> Neměl byste překračovat omezení rychlosti. – <I>The speed limit shouldn’t be exceeded.</I> Omezení rychlosti by se nemělo překračovat.'$
'8.41/19','Pasivní věta s modálním slovesem je synonymní s příslušnou větou aktivní pouze tehdy, není-li původcem modality podmět. V případě dispoziční modality, jejímž původcem je podmět, se při pasivizaci mění spolu s podmětem i její původce, a tedy celkový obsah věty, srov. <I>The smaller boy dare not challenge the bigger one.</I> Menší chlapec si netroufá vyzvat většího. <I>– The bigger boy dare not be challenged by the smaller one.</I> Větší chlapec si netroufá být vyzván menším. V aktivní větě si netroufá menší chlapec, v pasivní větší. Není-li v pasivu podmět nebo obsah věty slučitelný s příslušnou dispoziční modalitou, věta buď vůbec není možná, např. <I>John dare not spend the money.</I> Jan se ty peníze neodvažuje utratit. <I>–</I> *<I>The money dare not be spent by John.</I> *Ty peníze se neodvažují být utraceny Janem. Nebo vyjadřuje-li sloveso též modalitu jistotní, mění se druh modality: <I>John can imitate Charles.</I> Jan umí napodobit Karla (modalita dispoziční) nebo Jan může napodobit Karla (modalita jistotní: možnost). Avšak <I>Charles can be imitated by John</I> (Karel může (*umí) být napodoben Janem) je pouze modalita možnostní.
</note>
<note id="8.41/P20">
Se stejnou formou pasivizace jako u modálních sloves, tj. s pasivizací následujícího infinitivu, se setkáváme i u některých sloves lexikálních: <I>come to</I> stát se, <I>fail to</I> selhat, <I>tent to</I> mít sklon, <I>happen</I> náhodou (něco udělat, se stát), <I>appear</I>, <I>seem</I> zdát se, <I>prove</I>, <I>turn out</I> ukázat se aj. Některá z těchto sloves jsou sémanticky blízká slovesům modálním (<I>appear</I>, <I>seem</I> zmírňují faktivnost tvrzení, <I>tend</I> vyjadřuje dispozici k ději, <I>fail</I> děj neguje), lze je tedy považovat za lexikální slovesa modální. Např. <I>Everybody seems to respect him.</I> Zdá se, že si ho všichni váží. <I>He seems to be respected by everyone.</I> Zdá se, že je všemi vážen.
</note>
(c) Sémanticky se modální slovesa liší jak od sloves pomocných, tak od sloves lexikálních. Na rozdíl od pomocných sloves, která nemají vlastní význam, nýbrž spolu s ostatními složkami slovesného tvaru tvoří jeden formální a významový celek, modální slovesa mají význam, avšak oproti lexikálním slovesům nikoliv samostatný, tj. nemohou tvořit predikaci sama o sobě bez lexikálního slovesa. Význam modálních sloves spočívá v modifikaci lexikálního významu predikace z hlediska dispozic konatele (nositele) děje k realizaci děje nebo z hlediska stupně faktivnosti děje.'$
'8.42 Přehled tvarů pomocných a modálních sloves','<table>kladné záporné
plné redukované stažené plné s kontrakcí slovesa s kontrakcí záporné částice[JP14]
am [æm] [əm] ’m am not ’m not aren’t, ain’t
is [ɪz] ’s is not ’s not isn’t
are [ɑː] [ə] ’re are not ’re not aren’t
was [wɒz] [wəz] was not wasn’t
were [wɜː] [wə] were not weren’t
have [hæv] [həv] ’ve have not ’ve not haven’t
has [hæz] [həz] ’s has not ’s not hasn’t
had [hæd] [həd] ’d had not ’d not hadn’t
do [duː] [dʊ][JP15] do not don’t [dəʊnt]
does [dʌz] [dəz] does not doesn’t
did [dɪd] did not didn’t
shall [ʃæl] [ʃəl],[ʃl] shall not shan’t [ʃɑːnt]
should [ʃʊd] [ʃəd] should not shouldn’t
will [wɪl] ’ll will not won’t [wəʊnt]
would [wʊd] [wəd] ’d would not ’d not wouldn’t
can [kæn] [kən], [kn] cannot can’t [kɑːnt]
could [kʊd] [kəd], [kd] could not couldn’t
may [meɪ] may not mayn’t
might [maɪt] might not mightn’t
must [mʌst] [məst], [məs] must not mustn’t [mʌsnt]
need [niːd] need not needn’t
ought [ɔːt] ought not oughtn’t
dare [mʌst] dare not daren’t
used to [juːstə][JP16] used not to usedn’t [juːsnt]</table>'$
'8.43','Stažené tvary <I>’s</I> a <I>’d</I> jsou dvojznačné: <I>’s</I> představuje <I>is</I> a <I>has</I>, <I>’d had</I> a <I>would</I>. Stažené tvary od <I>will</I> a <I>would ’ll</I> a <I>’d</I> připouštějí jako stažené tvary též pro <I>shall</I> a <I>should</I>, vyskytují se pouze ve futuru a kondicionálu).
Kladné stažené tvary se vyskytují pouze tehdy, nejsou-li vypuštěny nebo přemístěny další složky příslušného slovesného tvaru (u lexikálního <I>have</I> a lexikálního a sponového <I>be</I> další nezbytná složka predikace), např. <I>Who’s on duty today? I am</I> (nikoliv *<I>I’m</I>). Kdo má dnes službu? – Já (mám). <I>You’d have made a better job of it than she’s done</I>/<I>than she has</I> (nikoliv *<I>she’s</I>)<I>.</I> Byl byste to udělal lépe než ona. <I>I wonder whether they’ll make it up. – Let’s hope they will</I> (nikoliv *<I>they’ll</I>)<I>.</I> Jestlipak se udobří? – Doufejme, že ano. Užití staženého tvaru je v těchto případech blokováno prozodicky. Sloveso zde nabývá jistého stupně přízvuku, k jehož realizaci je třeba slabičného tvaru.
Slovesa, která mají stažené kladné tvary, mají dva soubory stažených tvarů záporných, stažené tvary slovesa s podmětem a samostatnou zápornou částicí – <I>’m not</I>, <I>’s not</I>, <I>’re not</I>, <I>’ve not</I>, <I>’d not</I>, <I>’ll not</I> a stažené tvary slovesa se záporem – <I>isn’t</I>, <I>aren’t</I>, <I>haven’t</I>, <I>hasn’t</I>, <I>wouldn’t</I>, <I>won’t</I>. Dvojice <I>’m not</I>/<I>aren’t</I> je rozlišena distribučně, a to tak, že <I>aren’t</I> se vyskytuje pouze v otázce: <I>aren’t I?</I>, všude jinde je <I>’m not</I>. U ostatních párů se při volbě tvaru uplatňují jednak faktory prozodické, jednak regionální. Je-li na <I>not</I> přízvuk, může mít záporný tvar pouze formu s <I>not</I> (<I>’s not</I>, <I>’ve not</I> atd.). Jinak jsou tyto tvary častější v severních částech Anglie, kdežto tvary na <I>n’t</I> jsou typicky jihoanglické.
Vzájemné postavení záporu a podmětu v záporné otázce závisí na formě záporné částice: <I>n’t</I> (tvořící se slovesem jeden celek) stojí před podmětem, <I>not</I> za podmětem, srov. <I>Haven’t you heard the news?</I> / <I>Have you not heard the news?</I> Neslyšel jste tu novinku? Proti tomuto pravidlu však působí tendence k diferenciaci obou slovosledných variant podle toho, zda otázka předpokládá kladnou odpověď, či zda je z hlediska odpovědi neutrální. Otázky předjímající kladnou odpověď mají zápor jen před podmětem, neutrální v obou pozicích, srov. <I>Isn’t it enough?</I> (Cožpak) to není dost? <I>– Is it not enough?</I> Není to dost? Proto je-li z důvodů prozodických nebo stylistických (<I>n’t</I> je omezeno na hovorový styl) třeba užít plného tvaru <I>not</I> v otázce předpokládající kladnou odpověď (jako je tomu např. v řečnické otázce, viz 12.12.1g a 12.12.3h), vyskytuje se <I>not</I> i před podmětem, např. <I>Are not some words frequently omitted in sentences?</I> Cožpak se některá slova ve větách často nevypouštějí? <I>Is not every man mortal?</I> Cožpak nejsou všichni lidé smrtelní?
Zápor může patřit jak k modálnímu slovesu, např. <I>I can’t type.</I> Neumím psát na stroji (tj. neguje se schopnostní význam <I>can</I>), tak k následujícímu infinitivu, např. <I>The solution may not be correct.</I> To řešení nemusí být správné (příslušnost záporu k významovému slovesu ukazuje překladová varianta Možná, že to řešení není správné). Zápor může být jak u modálního slovesa, tak u infinitivu, např. <I>I can’t not think about it.</I> Nemohu na to nemyslet. Tyto konstrukce jsou však řídké, příslušný význam se většinou vyjádří jinými prostředky, srov. <I>I can’t help thinking about it.
Need</I> a <I>dare</I> mají vedle tvarů, jimiž se řadí k slovesům modálním (<I>She needn’t rewrite it, need she?</I> Nemusí to přepisovat, že ne? <I>Need(n’t) she rewrite it?</I> (Ne)musí to přepisovat? <I>He daren’t ask.</I> Netroufá si zeptat se. <I>Dare(n’t) he ask?</I> (Ne)troufá si zeptat se? <I>I dare not turn on the light.</I> Neodvážil jsem se rozsvítit), též tvary jako slovesa lexikální: <I>She doesn’t need to rewrite it, does she? Does(n’t) she need to rewrite it? She needs to rewrite it.</I> U <I>dare</I> užívání <I>to</I> v tomto případě kolísá: <I>He doesn’t dare (to) ask. Does(n’t) he dare (to) ask? I didn’t dare (to) ask him</I>. Modální <I>need</I> a <I>dare</I> jsou omezeny na otázku a zápor. Nemodálních tvarů se užívá neomezeně.
<note id="8.43/P21">
<I>Need</I> ve významu „potřebovat“ (s jiným doplněním než infinitivním) je pouze sloveso lexikální, srov. <I>He doesn’t need any guidance.</I> Nepotřebuje žádné vedení. Nikoliv *<I>He need not any guidance.</I> Podobně <I>dare</I> ve významu „vyzvat“, např. <I>He dared me to catch him.</I> Vyzval mě, abych ho chytil.
</note>
<I>
Used to</I> a <I>ought to</I> se liší od ostatních modálních sloves tím, že následující infinitiv má obligatorně <I>to</I>. U obou sloves se užívá též opisná konjugace, např. <I>He usen’t[JP17] to earn</I> / <I>He used not to earn</I> / <I>He didn’t use to earn so much as he does now.</I> Nevydělával tolik jako nyní. (Proforma <I>do</I> v prézentu je nutná v obou případech, neboť <I>used to</I> nemá přítomný tvar.) Opisná forma s <I>do</I> má dvě pravopisné varianty: <I>didn’t use to</I> a <I>didn’t used to</I> [didnt ju:stə]. Perifrastické tvary se vyskytují zejména v otázce <I>Did you use(d) to go there?</I> Jezdívali jste tam? Forma <I>used you to (go there)</I> se vyskytuje hlavně v britské angličtině, zejména u mluvčích starší generace. Pravopis <I>used</I> po <I>did</I> (<I>did you used to...</I>) se nepociťuje jako zcela spisovný. Forma záporné konstrukce se často řeší pomocí <I>never</I>: <I>I never used to smoke.</I> Nikdy jsem nekouřil.
Obojí konjugace se rovněž vyskytuje u <I>ought to</I>: <I>She oughtn’t to talk like that.</I> / <I>She didn’t ought to talk like that.</I> Neměla by tak mluvit. <I>Ought I to refuse?</I> / <I>Did I ought to refuse?</I> Měl bych odmítnout? Na rozdíl od perifrastické konjugace u <I>used to</I>, která se přijímá, <I>do</I> u <I>ought</I> se pociťuje jako nespisovné.'$
'8.44 Sémantický systém modálních sloves','Jak v angličtině, tak v češtině modální slovesa vyjadřují modalitu dispoziční a jistotní. Vedle vlastního obsahu sdělení může mluvčí vyjádřit jednak dispozici (postoj) původce děje k jeho realizovatelnosti, tj. zda ho pokládá za nutný, v mezích schopností konatele nebo záhodný (modalita dispoziční), jednak stupeň svého přesvědčení (jistoty) o reálné platnosti sdělení, tj. zda se mu obsah sdělení jeví jako jistý, možný nebo nemožný (různá míra pravděpodobnosti děje, modalita jistotní). Modalita dispoziční je fakultativní složka větného obsahu a rovněž jistotní modalita, pokud se vyjadřuje modálními slovesy, je fakultativní. Naproti tomu jistotní modalita tvořící významovou složku slovesného modu (indikativu, imperativu, kondicionálu a konjunktivu) je obligatorní prvek finitní predikace.
Modalita dispoziční a jistotní vyjadřovaná modálními slovesy se fakultativně uplatňuje ve větách oznamovacích, tázacích a přacích, avšak nikoliv ve větách rozkazovacích, neboť imperativ vyjadřuje sám o sobě děj nutný nebo žádaný, takže vyjadřuje stejný modální význam jako slovesa typu <I>must</I>, srov. <I>you must be careful</I> musíš být opatrný – <I>be careful</I> buď opatrný.
Sémantický systém anglických modálních sloves se od českého značně liší, zejména pokud jde o vyjadřování modality jistotní. Vyjadřování modality dispoziční se shoduje v tom, že se v obou jazycích realizuje prostřednictvím modálních sloves, i když se významová pole jednotlivých sloves nekryjí. Jde však jen o rozdíly v sémantické struktuře slovesa, nikoliv o různé prostředky modální výstavby věty. Při vyjadřování modality jistotní naproti tomu pozorujeme rozdíly v modální výstavbě věty. Modální slovesa jako prostředek vyjadřování jistotní modality jsou v angličtině častější než v češtině (často neodpovídají českým modálním adverbiím nebo částicím, srov. <I>you may remember it</I> možná, že se na to pamatuješ) a nadto v této funkci disponují zvláštními prostředky odkazování na minulost, které v češtině nemají strukturní obdobu.
<I>Can</I>, <I>may</I>, <I>must</I>, <I>will</I>, <I>could</I>, <I>might</I>, <I>would</I>, <I>should</I>, <I>ought</I> vyjadřují jak modalitu dispoziční, tak jistotní. <I>Shall</I>, <I>need</I> a <I>dare</I> vyjadřují pouze modalitu dispoziční.
<note id="8.44/P22">
<I>Would</I>, <I>could</I>, <I>might</I> jsou začleněny do sémantické sturktury <I>will</I>, <I>can</I> a <I>may,</I> takže je lze považovat za preteritální a kondicionálové tvary těchto sloves. Naproti tomu užívání <I>shall</I> a <I>should</I> je do té míry rozlišeno, že lze tyto tvary chápat jako dvě samostatné významové jednotky.
</note>
<note id="8.44/P23">
Modální významy se mohou kombinovat, srov. <I>he may not be able to arrange it</I> možná, že to nebude moci zařídit, <I>we may have to stay overnight</I> možná, že se budeme muset zdržet přes noc.
</note>'$
'8.44.1 <I>Can</I>, <I>could</I>, <I>be able to</I>',''$
'8.44.11','<I>Can</I> vyjadřuje schopnost, dovednost (modalita dispoziční) a možnost (modalita jistotní). V češtině odpovídá slovesům <I>moci</I> (schopnost, možnost) a umět (dovednost). Např. <I>I cannot believe it.</I> (Adams 108) Nemohou tomu uvěřit. <I>How can we help you?</I> (Adams 120) Jak vám můžeme pomoci? <I>Well, some people can talk, they have all the words.</I> (Gazzo 196) Někteří lidé umějí mluvit, nescházejí jim slova.
Zjišťovací otázka s <I>can</I> mívá čato funkci zdvořilé žádosti, např. <I>Can you pass me the sugar?</I> Můžete mi podat cukr? (srov. <I>will</I>/<I>would</I>/<I>could you pass me the sugar</I> podejte mi/podal byste mi/mohl byste mi podat cukr).
<I>Can</I> vyjadřuje možnost, není-li původce děje a obsahová stránka děje slučitelná s významem schopnosti, dovednosti. V tomto významu se na budoucnost odkazuje pomocí přítomných tvarů. Možnostní užití <I>can</I> se stýká s možnostním významem <I>may.</I> Rozdíl mezi nimi spočívá v tom, že <I>can</I> vyjadřuje možnost teoretickou („je možné, aby“), kdežto <I>may</I> možnost faktickou („je možné, že“), avšak v mnoha případech se tyto rozdíly stírají, takže jsou obě slovesa zaměnitelná. Liší se též stylisticky, <I>may</I> je příznačné pro formální styl (knižní jazyk, zejména odborný). Na příklad the <I>weather can change</I> (počasí se může změnit) je obecný výrok o počasí (povaha počasí je taková, že zahrnuje měnlivost), kdežto <I>the wather may change</I> (počasí se může změnit, je možné, že se počasí změní) spíše odkazuje na jednotlivou příležitost. Často však lze obou vět užít v téže situaci. O volné variaci <I>can</I>/<I>may</I> lze mluvit v odborném stylu ve větách s všeobecným konatelem (vyjádřeným nebo implikovaným v pasivu), např. <I>we can sum up</I>/<I>we may sump up that...</I> můžeme shrnout, že... <I>this relation can</I>/<I>may be expressed more simply by...</I> tento vztah může být vyjádřen jednodušeji tím, že...
Jakmile však sémantická struktura věty připouští dispozici schopnostní, rozdíl mezi <I>can</I> a <I>may</I> je zřetelný, srov. <I>the match can be won</I> zápas může být vyhrán (je v silách hráčů, aby zápas vyhráli), kdežto <I>the match may be won</I> znamená „je možné, že zápas bude vyhrán“.
K významovému překrývání mezi <I>can</I> a <I>may</I> dochází pouze v kladných větách oznamovacích. V záporu jsou obě slovesa odlišena. <I>Can’t</I> vyjadřuje dispoziční význam „nemohu, neumím“, např. <I>you can’t prove that</I> to nemůžete dokázat, <I>I can’t ski</I> neumím lyžovat a jistotní význam „nemohu, jistě ne“, např. <I>he can’t be fifty yet</I> ještě mu nemůže být padesát, jistě mu ještě není padesát. Tento jistotní význam záporného <I>can’t</I> vyjadřuje jiný stupeň pravděpodobnosti než <I>may not</I>: <I>cannot</I> vyjadřuje negativní jistotu „jistě ne“, kdežto <I>may not</I> označuje negativní možnost „možná, že ne“. Jistotní <I>cannot</I> je tedy protějškem k jistotnímu <I>must</I> (viz 8.44.32), srov. <I>he cannot know it</I> nemůže to vědět, jistě to neví (je nemožné, aby to věděl; protějšek ke kladné větě <I>he must know it</I> jistě to ví) <I>– he may not know it</I> možná, že to neví (je možné, že to neví; protějšek ke kladné větě <I>he may know it</I> možná, že to ví).
Také v otázkách se <I>can</I> a <I>may</I> nepřekrývají, neboť <I>may</I> se ve významu možnosti v tázacích větách neužívá. Proti <I>may</I> ve větě oznamovací stojí v otázce <I>can</I> (popř. <I>could</I>, <I>might</I>), srov. <I>they can still be waiting</I>/<I>they may still be waiting</I> – <I>can (could</I>/<I>might) they still be waiting?</I> je možné, že ještě čekají?
Jistotní <I>can</I> má stejně jako ostatní modální slovesa vyjadřující jistotní modalitu specifickou formu pro odkazování na minulost. Minulost se vyjadřuje připojením minulého infinituvu významového slovesa k přítomnému tvaru <I>can-(not)</I>. Tato forma se vyskytuje především ve větách záporných (jako protějšek ke kladnému <I>must</I>), např. <I>he can’t have forgotten</I> nemohl na to zapomenout, jistě na to nezapomněl. Ve větách tázacích (též závislých) tvoří protějšek k<I> may</I> ve větě oznamovací, srov. <I>that remark may have offended her</I> ta poznámka ji možná urazila – <I>can that remark have offended her?</I> mohla ji ta poznámka urazit? <I>I wonder if that remark can have offended her</I> jestlipak ji ta poznámka neurazila.
Dispoziční <I>can</I> odkazuje na minulost svým minulým tvarem <I>could</I> (viz 8.44.12) nebo pomocí <I>be able to</I>; opisné konstrukce se též užívá pro vyjadřování budoucnosti, např. <I>she can’t keep a secret</I> neumí/není schopna uchovat tajemství, <I>she could never keep</I>/<I>she was never able to keep a secret</I> nikdy neuměla/nebyla schopna uchovat tajemství, <I>she will never be able to keep a secret</I> nikdy nebude umět/nebude schopna uchovat tajemství.
Nejde-li o dovednost samu, nýbrž o dosažení něčeho prostřednictvím dovednosti či schopnosti, neužívá se pro minulost <I>could</I>, nýbrž jen <I>be able</I>.
V češtině není <I>moci</I>, nýbrž <I>podařit se</I>, popř. se dosažení cíle vyjádří dokonavým prefixem či jinými prostředky bez modálního slovesa. Srovnej <I>he could read</I> (vedle <I>he was able to read</I>) <I>before he went to school</I> uměl číst, než šel do školy, ale jen <I>I was able to read only a few pages before the train stopped</I> přečetl jsem/podařilo se mi přečíst/stačil jsem přečíst jen několik stránek, než vlak zastavil.
<note id="8.44.11/P24<I>">
Be able</I> lze v tomto významu nahradit slovesem <I>manage</I>: <I>I managed to read only a few pages before the train stopped.</I>
</note>
<I>
Can</I> vyjadřující dovednost není v češtině vyjádřeno odpovídajícím modálním slovesem u dokonavých prefigovaných sloves, která zahrnují schopnost ve své sémantické struktuře, srov. <I>I can’t lift that box</I> tu krabici neuzdvihnu, <I>can you reach the dictionary on the top shelf?</I> dosáhneš na slovník v nejhořejší přihrádce? <I>she can do over a hundred words in a minute</I> napíše přes sto slov za minutu apod.
Slovesa smyslového vnímání vyjadřují schopnost (vnímat) sama o sobě. <I>Can</I> v tomto případě vyjadřuje vnímání aktuálně probíhající, tj. zastupuje průběhové tvary. V češtině opět nemá explicitní protějšek, srov. <I>I can’t hear you, speak up</I> neslyším tě, mluv hlasitěji; <I>I can smell something burning</I> cítím, že se něco pálí. Někdy však nejde o děj aktuálně probíhající, nýbrž o děj obecně platný, např. <I>he can’t see beyond the tip of his nose</I> nevidí si na špičku nosu. Ostatní časy se vyjadřují pomocí <I>be able to</I>, minulost též pomocí <I>could</I>, srov. <I>will you be able to see without your glasses?</I> budeš vidět bez brýlí? <I>I could hear him but I couldn’t see him</I> slyšel jsem ho, ale neviděl jsem ho (bylo ho slyšet, ale nebylo ho vidět).
Zvláštní typ schopnosti tvoří případy jako <I>he can be rather boring at times</I> umí být někdy dost nudný, <I>hitch-hiking can be dangerous</I> cestování stopem může být nebezpečné. V tomto významu <I>can</I> nemá budoucí čas, srov. <I>he will be rather boring when he is older</I> bude dost nudný, až bude starší, a lze jej nahradit samotným adverbiem typu <I>at times</I>, <I>sometimes</I> – někdy, srov. <I>he is sometimes boring</I> je někdy nudný.
Vedle schopnosti a možnosti <I>can</I> vyjadřuje též dovolení. V tomto významu je synonymní s <I>may</I> smět (viz 8.44.21), např. <I>You can come with us.</I> (Adams 128) Můžeš jít s námi. <I>I could eat anything before I was ill</I> před svou nemocí jsem mohl jíst cokoliv.
Rozdíl mezi <I>can</I> a <I>may</I> je ve stupni zdvořilosti a formálnosti. V 1. os. V otázce je zdvořilejší <I>may</I>, srov. <I>May I use your phone?</I>/<I>Can I use your phone?</I> Mohu si od vás zatelefonovat? Naopak v 2. a 3. os. V oznamovací větě je zdvořilejší <I>can</I>, např. <I>you can leave earlier today</I> dnes můžete odejít dříve, <I>she can take this afternoon off</I> může si vzít odpoledne volno.
Na budoucnost se odkazuje přítomným tvarem, např. <I>you can start later tomorrow</I> zítra můžete začít později, na minulost pomocí <I>could: we could go wherever we liked</I> mohli jsem jít, kam jsme chtěli.
Rozdíl ve stupni zdvořilosti mezi <I>can</I> a <I>may</I> ve významu dovolení v různých osobách vyplývá z toho, že u <I>may</I> je původce modality jiný než původce děje, kdežto u <I>can</I> implicitní význam schopnosti, který předpokládá totožnost původce modality a původce děje, význam dovolení zmírňuje. Proto je <I>can</I> taktnější v 2. a 3. osobě, avšak méně zdvořilé v 1. os.
<note id="8.44.11/P25">
Od dětí se často vyžaduje, aby v dotazu na dovolení v 1. os. užívaly <I>may</I>, srov. <I>Can I go and play now? – Yes, and you may.</I> Mohu si teď jít hrát? – Ano, můžeš a smíš. Mluvčí touto odpovědí implikuje, že se dítě ptalo na možnost, nikoliv na dovolení. Mimo tento kontext se však rozdíl mezi <I>can I</I> a <I>may I</I> pociťuje pouze jako různý stupeň zdvořilosti a formálnosti.
</note>'$
'8.44.12','<I>Could</I> má stejné významy jako <I>can</I>. Reprezentuje dva tvary, préteritum a kondicionál přítomný, které se liší svým časovým odkazem. Preteriální <I>could</I> odkazuje na minulost („mohl jsem“), kondicionálové <I>could</I> na přítomnost nebo budoucnost („mohl bych“). Tato dvojznačnst se zpravidla odstraňuje kontextem. Preteriální <I>could</I> mívá oporu v jiných tvarech preteritálních, např. <I>I had to do something, I couldn’t wait any longer</I> musel jsem něco udělat, nemohl jsem už čekat. Kondicionálové <I>could</I> se naproti tomu vyskytuje s prézentem, jinými kondicionály nebo ireálem (préteritem po <I>if</I> vyjadřujícím děj, který je v rozporu se skutečností), např. <I>I couldn’t go even if I had the means</I> nemohl bych jet, ani kdybych měl prostředky.
Kondicionálové <I>could</I>, stejně jako <I>can</I>, se užívá k vyjádření zdvořilé žádosti, např. <I>could you get me a ticket</I> mohl byste mi opatřit lístek (srov. <I>can you get me a ticket</I> můžete mi opatřit lístek). Rozdíl mezi <I>can</I> a <I>could</I> v tomto případě spočívá ve stupni přímosti (<I>could</I> jakožto méně přímá forma žádosti je zdvořilejší).
Není-li preteritální platnost <I>could</I> zřejmá z kontextu, odkaz na minulost se vyjadřuje minulým infinitivem, srov. <I>I don’t see how he could guess it</I> nechápu, jak by to mohl uhodnout – <I>I don’t see how he could have guessed it</I> nechápu, jak to mohl uhodnout.
<I>Could</I> s minulým infinitivem se na rozdíl od <I>can</I> neomezuje na věty záporné a tázací, nýbrž se vyskytuje i v kladných větách oznamovacích, např. <I>the door wasn’t locked, anybody could have got in</I> dveře nebyly zamčeny, kdokoliv se mohl dostat dovnitř. V kladných větách (oznamovacích i tázacích) <I>could</I> s minulým infinitivem vyjadřuje děj, který se mohl odehrát v minulosti, přičemž otázka jeho realizace zůstává otevřena. Např. na větu <I>you could have seen the accident from the window</I> (mohl jste tu nehodu vidět z okna) může adresát reagovat jak kladně (<I>yes, I did</I> ano, viděl jsem ji), tak záporně (<I>maybe I could but I didn’t</I> to jsem mohl, ale neviděl jsem ji). Tím, že připouští možnost realizace děje, <I>could</I> s minulým infinitivem představuje minulý indikativ, nikoliv minulý kondicionál, který jednoznačně označuje děj neuskutečněný (viz 8.83.3). Slouží však zároveň jako minulý kondicionál v kontextech, z kterých vyplývá, že se děj neuskutečnil. Tak je tomu ve větách záporných, avšak neuskutečnění děje nevyplývá ze samotného slovesného tvaru, nýbrž z přítomnosti záporu, srov. <I>nobody could have foreseen this complication</I> nikdo nemohl tuto komplikaci předvídat. Podobně ve větě <I>you could have at least excused yourself</I> (aspoň jste se mohl omluvit) vyplývá neuskutečnění děje z obsahu věty.
Na rozdíl od <I>can</I> s minulým infinitivem, které jednoznačně vyjadřuje modalitu jistotní, <I>could</I> s minulým infinitivem vyjadřuje oba druhy modality, dispoziční i jistotní. O tom, který druh modality <I>could</I> s minulým infinitem vyjadřuje, rozhoduje kontext. Např. <I>You couldn’t have pulled up in time and if you had it wouldn’t have been any use.</I> (Allingham 124) Nemohl jsi zastavit včas, a i kdybys byl zastavil, bylo by to nepomohlo. <I>You’ve got nothing to reproach yourself with. You couldn’t have done more.</I> Nemáte si co vyčítat. Více jste udělat nemohli. V těchto větách <I>could</I> s minulým infinitivem vyjadřuje modalitu dispoziční, jak ukazují možné parafráze <I>you were not able</I> / <I>it was not in your power to pull up in time / to do more</I> nebylo ve vašich silách zastavit včas/udělat více. Naproti tomu v kontextu jako <I>We looked everywhere. – You couldn’t have (done).</I> (Dívali jsme se všude. – Nemohli jste se dívat všude) jde o modalitu jistotní, <I>could</I> je zde možno nahradit pomocí <I>can – you can’t have done</I> bez rozdílu významu a po obou je možné pokračování <I>you must have overlooked something</I> něco jste museli přehlédnout (<I>can’t</I>/<I>couldn’t</I> zde vyjadřuje vysoký stupeň jistoty mluvčího o nerealizaci děje: není možné, že jste se podívali všude). Podobně <I>the whole interview couldn’t</I>/<I>can’t have taken long</I> celý pohovor nemohl trvat dlouho (srov. <I>the whole interview must have taken only a few minutes</I> celý pohovor musel trvat jen několik minut).
<note id="8.44.12/P26">
Není-li druh modality indikován kontextem, je <I>could</I> s minulým infinitivem dvojznačné: <I>he couldn’t have done it alone</I> nemohl to udělat sám (1) nebylo v jeho silách, aby to udělal sám, (2) je nemožné, že (by) to (byl) udělal sám. Naproti tomu <I>he can’t have done it alone</I> vyjadřuje pouze význam (2).
</note>'$
'8.44.2 <I>May</I>, <I>might</I>, <I>be allowed to</I>',''$
'8.44.21','<I>May</I> vyjadřuje možnost a dovolení. Ve významu možnosti je prostředkem modality jistotní, ve významu dovolení modality dispoziční. Jelikož oba tyto významy vyjadřuje také <I>can</I>, sémantické struktury <I>may</I> a <I>can</I> se do jisté mmíry překrývají (viz 8.44.11). České protějšky <I>may</I> jsou jednak modální slovesa <I>moci</I>, <I>smět</I>, jednak modální adverbia <I>možná</I>, <I>snad</I>, <I>asi</I> aj.
Prostředky odkazování na minulost a na budoucnost se liší podle toho, jaký druh modality <I>may</I> vyjadřuje.
<I>May</I> vyjadřující možnost nemá zvláštní tvar pro budoucnost a na minulost odkazuje pomocí minulého infinitivu. S přítomným infinitivem telických sloves (viz 8.71) <I>may</I> odkazuje na budoucnost, např. <I>he may come (tomorrow)</I> možná, že přijde (zítra), u atelických sloves odkazuje na přítomnost, např. <I>he may know it</I> „možná, že to ví“ nebo na budoucnost „možná, že to bude vědět“. U sloves tvořících průběhové tvary se aktuální přítomnost vyjadřuje průběhovým infinitivem, srov. <I>he may be waiting</I> možná, že čeká <I>– he may wait</I> možná, že počká.
Záporná možnost se vyjadřuje pomocí <I>may not</I>, např. <I>they may not be at home</I> možná, že nejsou/nebudou doma, <I>I may not be able to come</I> možná, že nebudu moci přijít. V češtině se negativní možnost vyjadřuje pomocí <I>možná, že ne</I> nebo <I>nemusit</I>, např. <I>the idea may not appeal to him</I> ten nápad se mu nemusí zamlouvat (se mu možná nebude zamlouvat).
<I>May</I> vyjadřující možnost se vyskytuje pouze ve větách oznamovacích, v otázkách se užívá <I>can</I> (popř. <I>could</I>, <I>might</I>, viz 8.44.11), srov. <I>it may be true</I> může to být pravda – <I>can (could</I>/<I>might) it be true?</I> může to být pravda?
Možný děj v minulosti se vyjadřuje pomocí <I>may</I> a minulého infinitivu, např. <I>The language of man or his ancestors may once have had a far larger element of the instinctive in it.</I> (Christophersen 44) V jazyce člověka nebo jeho předků byl kdysi možná zastoupen daleko více prvek instinktivní. <I>He may have phoned while I was away.</I> Možná, že telefonoval, když jsem byl pryč, <I>it may have been a coincidence</I> možná, že to byla shoda okolností (náhoda), <I>you may not have noticed it</I> možná, že jste si toho nevšiml. V otázce je <I>can</I> (<I>could</I>/<I>might</I>), srov. <I>can it have been a coincidence?</I> mohla to být shoda okolností (náhoda)?
<I>May</I> vyjadřující dovolení odkazuje na budoucnost a na minulost pomocí opisu <I>be allowed to</I>, např. <I>the children will not be</I>/<I>were not allowed to go bathing alone</I> děti se nebudou smět/nesměly chodi koupat samy. Na budoucnost lze též odkazovat přítomným tvarem <I>may</I>, např. <I>may I come tomorrow?</I> mohu přijít zítra?
U dispozičního <I>may</I> je původce modality vždy jiný než původce děje. Proto se nejčastěji vyskytuje v otázce v 1. os., např. <I>May I come in?</I> Mohu vstoupit? V tomto případě je zdvořilejší (a poněkud formálnější) než <I>can</I> (viz 8.44.11). <I>May one enquire where his Highness spent the night?</I> (Beckett 9) Smím se zeptat, kde Jeho Výsost strávila noc?
V ostatních osobách se <I>may</I> v běžně mluveném jazyce vyskytuje řidčeji (bývá nahrazováno pomocí <I>can</I>, viz 8.44.11), např. <I>you may say what you please</I> můžeš si říkat, co chceš. Pro svou vyšší stylisticku hodnotu a jednoznačný význam se užívá v jazyce úředním, např. <I>visitors may enter the exhibition rooms only with a guide</I> návštěvníci smějí vstopuit do výstavních místností pouze s průvodcem.
<note id="8.44.12/P27">
Dispoziční <I>may</I> je ve svém nejčastějším užití (v 1. os. v otázce) odlišeno od možnostního <I>may</I> i formálně, neboť možnostní <I>may</I> se v otázce nevyskytuje.
</note>
Zápor <I>may not</I> (v dispozičním významu „nesmět“) se vyskytuje v úředním jazyce, např. <I>the exhibition rooms may not be entered without a guide</I> do výstavních místností se nesmí vstoupit bez průvodce. Jinak se vyskytuje nejčastěji v souvislosti s kladným <I>may,</I> např<I>. May I borrow your glasses?</I> <I>–</I> <I>No, you may not</I>. Mohu si vypůjčit tvoje brýle? – Ne, nesmíš.
Obvyklý zápor k dispozičnímu <I>may</I> je <I>must not</I>, popř. <I>can’t</I>. Např. <I>you mustn’t worry</I> nesmíte si dělat starosti, <I>we can’t take the dog into the hotel</I> nemůžeme (nesmíme) vzít psa do hotelu. <I>One mustn’t be proud.</I> (Raverat 153) Člověk nesmí být pyšný.'$
'8.44.22','<I>Might</I> v nezávislých větách představuje pouze kondicionál, tj. odkazuje na přítomnost nebo na budoucnost. Preteritální platnost má jen v závislých větách obsahových, např. <I>I didn’t know that I might not do it</I> nevěděl jsem, že to nesmím dělat, nebo při posloupnsti dějů vázaných sousledností časovou, např. <I>The King had no power; he might do nothing without Parliament’s consent.</I> Král neměl žádnou moc; nesměl nic dělat bez svolení parlamentu.
<I>Might</I> má stejné významy jako <I>may</I>, tj. vyjadřuje možnost a dovolení, avšak tyto významy jsou vyjádřeny tentativněji.
Mezi možnostním <I>may</I> a <I>might</I> je rozdíl v míře pravděpodobnosti realizace děje. Při užití <I>may</I> je realizace děje pravděpodobnější, srov. <I>This may be a special escape mechanism, although it might also be the result of the normal escape reaction performed near the surface.</I> (David 99) Může to být zvláštní únikový mechanismus, ačkoliv by to také mohl být výsledek normální únikové reakce blízko povrchu.
Možnostní <I>might</I> není omezeno na věty oznamovací, nýbrž se vyskytuje i v otázce, např. <I>might it be true?</I> mohla by to být pravda? (je možné, že by to byla pravda?). Záporné <I>might not</I> odpovídá českému <I>možná, že by ne</I>, <I>nemuselo by</I>, např. <I>it might not be so difficult</I> možná, že by to nebylo tak obtížné (nemusilo by to být tak obtížné).
<I>Might</I> s minulým infinitivem vyjadřuje možný děj minulý, např. <I>what might have seemed fantastic ten yeas ago may not be unfeasible today</I> co se mohlo zdát fantastické před deseti lety, dnes už nemusí být neproveditelné.
Kontext však může indikovat neuskutečnění děje, např. <I>it might have been worse</I> mohlo to být horší, <I>you might have let me know</I> mohl jste mi dát vědět.
Rozdíl mezi <I>may</I> a <I>might</I> s minulým infinitivem je stejně jako v případě přítomného infinitivu ve stupni pravděpodobnosti realizace děje. Uskutečnění děje modifikovaného pomocí <I>might</I> je méně pravděpodobné, srov. <I>I dont’t know what time it was, it may have been eleven o’clock but it might habe been later.</I> Nevím, kolik bylo hodin, možná, že bylo jedenáct, ale mohlo být později.
Rozdíl v míře pravděpodobnosti realizace děje se stává relevantním, imlikuje-li kontext neuskutečnění děje. V tomto případě se zpravidla užívá <I>might</I> s minulým infinitivem, neboť neuskutečnění děje vyplývá z jeho funkce minulého kondicionálu. Naproti tomu u <I>may</I> s minulým infinitivem zůstává otázka realizace děje otevřená.  V češtině se tento rozdíl projevuje možností kondicionálového ekvivalentu u <I>might</I>, avšak nikolik u <I>may</I>, srov. <I>he may have taken the underground</I> možná, že jel podzemní dráhou (mluvčí neví, zda příslušná osoba jela podzemní dráhou či nikoliv) – <I>I might have taken the underground</I> mohl jsem jet (byl bych mohl jet) podzemní dráhou (mluvčí ví, že nejel podzemní dráhou) – nikoliv *možná, že jsem jel podzemní dráhou. <I>Might</I> je tedy namístě v kontextech jako <I>Look out! You might have been run over!</I> Dávej pozor! Mohli tě přejet. <I>He had a narrow escape – he might have been killed.</I> Unikl o vlásek, mohl se zabít. Někteří mluvčí však tento výzmnamový rys nepociťují a užívají i v takovýchto kontextech <I>may</I>.
Zvláštní druh možnosti vyjadřuje <I>might</I> v případech jako <I>This landscape is like the Lake District. – Yes, we might be somewhere near Windermeere.</I> Tahle krajina je jako Jezerní oblast. – Ano, jako bychom byli někde u Windermeru. <I>For all the expression on his face he mightn’t even have been listening.</I> Podle výrazu  v obličeji jako by byl ani neposlouchal. <I>Might</I> zde vyjadřuje, jak se popisovaný děj (stav) jeví.
Dispoziční <I>might</I> je zdvořilejší varianta <I>may</I> při dotazu na dovolení, zdvořilé žádosti apod., např. <I>Might I suggest a somewhat less strenuous procedure?</I> Směl bych navrhnout poněkud méně namáhavý postup? V nezávislé oznamovací větě <I>might</I> nevyjadřuje dovolení, nýbrž návrh nebo zdvořilou žádost, např. <I>we might hire a car</I> mohli bychom si najmout auto, <I>you might call at the post-office</I> mohla by ses stavit na poště. Srovnej <I>he (you) may go there now</I> může(te) tam jít teď (dovolení) <I>– he (you) might go there now</I> mohl by (mohl byste) tam jít teď (návrh nebo zdvořilá žádost).'$
'8.44.23','<I>May</I>/<I>might</I> se též vyskytují jako prostředky modality větné. V této funkci jsou ekvivalenty konjunktivu.
<I>May</I> se užívá ve větách přacích, např. <I>May the best man win!</I> Ať zvítězí ten nejlepší! (viz 12.14.2).
Obě formy se vyskytují ve vedlejších větách přípustkových (viz 16.23.44) a účelových (viz 16.23.42), např. <I>strange as it may seem, my intentions were honourable</I> ačkoliv se to může zdát divné, moje úmysly byly počestné; <I>I raised my voice so that they might</I> (též <I>could, would</I>) <I>hear me</I> zvýšil jsem hlas, aby měl slyšeli.'$
'8.44.3','<I>Must</I> vyjadřuje jak modalitu dispoziční (nutnost), tak jistotní (vysoký stupeň přesvědčení mluvčího o faktivnosti děje). Stejné funkce má i české <I>muset</I>, avšak zatímco dispoziční nebo jistotní výhnam českého slovesa vyplývá pouze z kontextu, v angličtině jsou tyto významy alespoň zčásti rozlišeny formálně. Minulý tvar pro dispoziční <I>must</I> je <I>had to</I> (<I>I had to wait</I> musel jsem čekat), kdežto <I>must</I> vyjadřující vysokou míru praděpodobnsoti děje odkazuje na minulost vazbou s minulým infinitivem (<I>it must have been expensive</I> muselo to být drahé).'$
'8.44.31','Při vyjadřování nutnosti angličtina rozlišuje nutnost vyplývající z přirozeného stavu věcí nebo vnitřního stavu či přesvědčení mluvčího a nutnost vyplývající z vnějších okolností. Prvý typ nutnosti se vyjadřuje pomocí <I>must</I>, např. <I>I must think it over</I> musím si to rozmyslet, <I>what can’t be cured must be endured</I> co se nedá vyléčit, musí se vydržet.
Záporné <I>must not</I> nevyjadřuje pouhé popření kladného významu, tj. děj, který není nutný (jak je tomu v češtině, srov. <I>nemuset</I>), nýbrž opak kladného významu, „nesmět“. Je tedy formálním i významovým protějškem k <I>may</I> smět (viz 8.44.21), např. <I>I mustn’t keep you any longer</I> už vás nesmím zdržovat, <I>you mustn’t underrate yourself</I> nesmíte se podceňovat.
Pouhé popření nutnosti, tj. vyjádření děje, který není nutný (protějšek českého <I>nemuset</I>), vyjadřuje <I>need not</I>, např. <I>you needn’t remind me of it</I> nemusíš mi to připomínat, <I>that needn’t worry us</I> to nám nemusí dělat starosti. Modální sloveso <I>need</I> se též vyskytuje v otázce, např. <I>Need you work so late at night?</I> Musíte pracovat/je třeba, abyste pracoval tak pozdě večer? Vedle <I>need not</I> se vyskytuje též <I>don’t have to</I>, které je častější v americké angličtině, srov. <I>we needn’t hurry – we don’t have to hurry</I> nemusíme spěchat. V britské angličtině se kromě toho vyskytuje i tvar bez <I>do</I>, např. <I>do you have to go now?</I> / <I>have you to go now?</I> musíte už jít? Tvar bez <I>do</I> je častější na severu Anglie, kde v záporu též vyjadřuje popření nutnosti (viz 8.32.2).
Nutnost vyplývající z vnějších okolností se vyjadřuje pomocí <I>have to</I> nebo <I>have got to.</I> U těchto výrazů je původce modality jiný než původce děje. <I>Have got to</I> se vyskytuje v běžně mluveném jazyce hlavně v britské angličtině, v americké angličtině je řidší. Např. <I>Money is no reason why she has to get into trouble.</I> (Wilson 201) Peníze nejsou důvod, proč se musí dostat do nesnází. <I>You don’t have to bring presents.</I> (Gibson 328) Nemusíš nosit dárky. <I>But you’ve got to make an effort, my boy.</I> (Shaffer 211) Ale musíš se, chlapče, snažit.
<I>Must</I>, <I>have</I> a <I>have got</I> mohou též odkazovat na budoucnost, např. <I>you must stay in bed for a few days</I> musíte zůstat několik dní ležet, <I>I’ve got to be at the studio in half an hour.</I> (Axelrod 531) Musím být za půl hodiny ve studiu.
Kromě toho <I>have to</I> tvoří futurum se <I>shall</I>/<I>will</I> i <I>be going to</I>: <I>Now I’ll have to write another letter.</I> (Gibson 330) Teď budu muset napsat jiný dopis. <I>You’re going to have to tell her.</I> Budeš jí to muset říci.
Při odkazování na minulost se <I>must</I> užívá pouze v závislé větě, např. <I>I told him what he must do</I> řekl jsem mu, co musí udělat. Pravidelný minulý tvar k dispozičnímu <I>must</I> je <I>had to</I>, které ovšem představuje minulý tvar i od <I>have to</I>, takže v minulosti se různé druhy nutnosti formálně nerozlišují. Např. <I>I had to go to the doctor’s on my lunch hour.</I> (Gazzo 182) V polední přestávce jsem musela jít k lékaři. <I>I didn’t have to tell him twice</I> nemusel jsem mu říkat dvakrát, <I>did you have to wait long?</I> musel jste čekat dlouho? V britské angličtině se někdy vyskytuji i minulý tvar <I>had got to</I>, většinou v závislé obsahové větě, např. <I>I thought I’d got to stay</I> myslel jsem, že tu musím zůstat.
<note id="8.44.31/P28">
Nevyhnutelnou nutnost vyjadřuje vazba <I>be bound to</I>: <I>with such an opponent he is bound to lose</I> s takovým soupeřem musí nevyhnutelně prohrát.
</note>'$
'8.44.32','<I>Must</I> jako prostředek modality jistotní vyjadřuje vysokou míru pravděpodobnosti děje. Mluvčí považuje děj modifikovaný jistotním <I>must</I> za téměř jistý. Jistotní modalita se v obou jazycích vyjadřuje též příslovci (<I>certainly</I>, <I>surely</I> jistě, <I>probably</I> pravděpodobně, asi apod.), která se někdy vyskytují i vedle modálního slovesa, např. <I>surely, you must remember that</I> jistě se na to pamatujete. <I>You must all wish me a thousand miles away!</I> (Osborne 88) Všichni si jistě přejete, abych byla odtud tisíc mil. <I>The size of the place must be immense.</I> (Adams 83) Rozloha tohoto místa musí být obrovská.
Jistotní <I>must</I> se vyskytuje i v otázce, např. <I>what must he think?</I> co si musí myslet (co si asi myslí)? V záporu je <I>can’t</I> stejně jako v češtině (viz 8.44.11), např. <I>it can’t be so late</I> ještě nemůže být tak pozdě.
Minulost se vyjadřuje pomocí minulého infinitivu, např. <I>Have you ever had chicken pox?</I> <I>– Of course, I must have had it! All children get it!</I> (Wilson 32) Měla jste někdy plané neštovice? – Samozřejmě, musela jsem je mít! Všechny děti je mají! Zápor je <I>You can’t possibly have forgotten.</I> (Adams 183) Přece jsi nemohl zapomenout.
<note id="8.44.32/P29">
Někdy se jako prostředek jistotní modality vyskytuje i <I>have to</I>, např. <I>there has to be a reason for it</I> musí pro to existovat (jistě existuje) nějaký důvod.
</note>'$
'8.44.4','<I>Should</I> vyjadřuje stejné druhy modality jako <I>must,</I> avšak v mírnějším stupni. Dispoziční <I>should</I> vyjadřuje záhodnost (nižší stupeň nutnosti), jistotní <I>should</I> vyjadřuje pravěpodobnost (menší stupeň jistoty). V obou těchto významech se shoduje s českým <I>mít</I>.'$
'8.44.41','U <I>should</I> vyjadřujícího záhodnost je původcem modality mluvčí. V 1. os. je tedy původce modality a původce děje totožný, kdežto v 2. a 3. osobě nikoliv. Záhodnost vyplývá z vnitřního přesvědčení mluvčího. V češtině tomuto významu odpovídá kondicionál nebo indikativ slovesa <I>mít,</I> např. <I>two points should be emphasized</I> měly by být zdůrazněny dvě věci, <I>we should do something about it</I> měli bychom s tím něco udělat, <I>you shouldn’t act so rashly</I> neměl bys/nemáš jednat tak ukvapeně.
<I>Should</I> s minulým inifinitivem vyjadřuje záhodný děj minulý, který se neuskutečnil, např. <I>you should have told me before</I> měl jste mi to říci dříve, <I>I shouldn’t have put if off</I> neměl jsem to odkládat.
<note id="8.44.41/P30">
Ačkoliv <I>should</I> s minulým infinitem vždy implikuje, že se děj neuskutečnil, může se tento předpoklad ukázat mylným. Např. na větu <I>you should have put out the light</I> (měl jsi zhasnout světlo) je možná odpověď <I>but I did put it out</I> (vždyť jsem zhasl).
</note>
<note id="8.44.41/P31">
Rozdíl mezi záhodností a nutností se projevuje v různém předpokladu, pokud jde o realizaci děje. Jde-li o děj záhodný (<I>should</I>, <I>ought to</I>, viz 8.44.5), <I>be</I> s infinitivem (viz 8.44.44), nemusí se realizovat, srov. <I>I should ask his permission but I am not going to</I> měl bych ho požádat o dovolení, ale neudělám to. Děj nutný však předpokládá realizaci, po <I>I must</I> (<I>have to</I>/<I>have got to</I>) <I>ask his permission</I> není pokračování <I>but I am not going to</I> možné (podobně v češtině *musím ho požádat o dovolení, ale neudělám to).
</note>'$
'8.44.42','<I>Should</I> vyjadřuje pravděpodobnost v případech jako <I>with an early start you should be there by noon</I> vyjedete-li časně, měli byste tam být v poledne, <I>five pounds sould be enough</I> pět liber by mělo stačit, <I>finding a qualified translator shouldn’t be a problem</I> najít kvalifikovaného překladatele by neměl být problém apod.
Rozdíl mezi <I>should</I> a <I>must</I> jako prostředky jistotní modality nespočívá jen v míře pravděpodobnosti děje. Při odkazování na budoucnost lze užít pouze <I>should</I>, srov. větu <I>they should know the result tomorrow</I> výsledek by měli znát zítra, která připouští oba druhy modality (1) je pravděpodobné, že výsledek budou znát zítra, (2) je záhodno, aby výsledek znali zítra; a větu <I>they must know the result tomorrow</I> výsledek musí znát zítra, která dovoluje pouze interpretaci nutnostní: je nutno, aby výsledek znali zítra. Další rozdíl vyplývá z možnosti převrácení sledu příčiny a následku, kterou připouští pouze <I>must.</I> Předchází-li příčina před následkem, je možno užít obou sloves (s rozdílem v stupni pravděpodobnosti děje), srov. <I>she is an experienced teacher, she must</I>/<I>should know how to deal with a naughty child</I> je to zkušená učitelka, musí/měla by vědět, jak zacházet s rozpustilým dítětem. Jestliže však příčina následuje za následkem, je možné pouze <I>must</I>, srov. <I>she knows how to deal with a naughty child; she must be an experienced teacher</I> umí zacházet s rozpustilým dítětem; musí to být zkušená učitelka. <I>Should</I>, pokud je vůbec možné (např. <I>she knows how to deal with a naughty child; she should be a teacher</I> umí zacházet s rozpustilým dítětem; měla by být učitelkou), připouští pouze interpretaci záhodnostní.'$
'8.44.43','<I>Should</I> se dále vyskytuje ve vedlejších větách po slovesech žádání navrhování, rozkazování apod. jako <I>ask</I> žádat, <I>request</I> (zdvořile) žádat, <I>demand</I> žádat, <I>require</I> vyžadovat, <I>suggest</I>, <I>propose</I> navrhovat, <I>recommend</I> doporučit, <I>desire</I> přát si, <I>insist</I> trvat (na něčem), <I>order</I>, <I>direct</I> nařídit aj. a po verbonominálních vazbách podobných významů, např. <I>it is necessary</I>, <I>imperative</I> je nutné, <I>it is essential</I> je podstatné, <I>it is desirable</I> je žádoucí apod. Po těchto slovesech a vazbách má <I>should</I> funkci pomocného slovesa zastupujícího konjunktiv, kterého se zde užívá rovněž, avšak častěji v americké než v britské angličtině. V češtině mu odpovídá kondicionál po spojce <I>aby</I> (kdežto anglickému indikativu bez <I>should</I> odpovídá český indikativ po spojce <I>že</I>), srov. <I>he insists that all numerical data should be checked</I> trvá na tom, aby se všechny číselné údaje (z)kontrolovaly <I>– he insists that all numerical data are checked</I> trvá na tom (tvrdí), že se všechny numerické údaje kontrolují. <I>He demands that the matter should be put to the vote</I> žádá, aby se o té věci hlasovalo, <I>it is necessary that everybody should be present</I> je nutné, aby byli všichni přítomni (srov. běžnější americkou formu s konjunktivem <I>I suggest that we take turns</I>, <I>he demands that</I> <I>the matter be put to the vote</I>, <I>it is necessary that everybody be present</I> (viz 8.83.4).
<note id="8.44.43/P32">
Vedlejší věta po těchto slovesech často alternuje s vazbou gerundiální nebo infinitivní, popř. i substantivní, např. <I>he insists that I should accompany him</I>/<I>on my accompanying him</I> trvá na tom, abych ho doprovázel, <I>he demanded that they should tell him everything / he demanded to be told everything</I> žádal, aby mu všechno řekli (viz 13.31.35).
</note>
<I>Should</I> se též vyskytuje v obsahových větách po hodnotících výrazech jako <I>it is strange</I>, <I>odd</I> je zvláštní, <I>it is (un)lucky</I>, <I>(un)fortunate</I> je štěstí (smůla), <I>it is a pity</I> je škoda, <I>I am surprised</I> jsem překvapen apod. a po modálních výrazech (záporných nebo v otázce) jako <I>is it possible?</I> je možné?, <I>it is impossible</I> je nemožné, <I>it is unthinkable</I> je nemyslitelné, <I>it is inconceivable</I> je nepředstavitelné apod. Blíží se zde opět konjunktivu, přestože může označovat i děj uskutečněný. Proti indikativu je však sdělovaný obsah vyjádřen tentativněji, popř. jen jako teoretická možnost (není-li implikována jeho realizace). V této funkci může <I>should</I> odkazovat jak na přítomnost, tak na minulost. V češtině většinou nemá explicitní ekvivalent, pouze případy neimplikující uskutečnění děje mohou mít místo indikativu kondicionál. Např. <I>it is strange that he shouldn’t remember a thing like that</I> je divné, že by si něco takového nepamatoval, <I>it was a pity that the weather should be so bad</I> bylo škoda, že bylo tak špatné počasí, <I>I am surprised that you should take this view</I> jsem překvapen, že zastáváte tento názor. Jde-li o děj, který se realizoval, lze užívat indikativu (<I>it was a pity that the weather was so bad</I>, <I>I am surprised that you take this view),</I> který vyjadřuje sdělovaný obsah příměji.
Nevyplývá-li odkaz na minulost z kontextu a je-li třeba vyjádřit, že jde o děj minulý, užívá se minulého infinitivu, srov. <I>how unfortunate that I should have missed it</I> je smůla, že jsem to propásl.
Podobný význam jako v obsahových větách po hodnotících výrazech má <I>should</I> i v některých nezávislých větách: otázkách typu <I>how should I know?</I> jak to mám vědět?, <I>why should he think so?</I> proč by si to měl myslet?, <I>what’s the matter? – what should be the matter?</I> co se děje? – co by se mělo dít?, v nichž odpovídá českému <I>mít</I>, a ve vazbě <I>who</I>(<I>m</I>) <I>should I meet but John</I> koho nepotkám jako Jana. Také v této vazbě <I>should</I> odkazuje na minulost (v americké angličtině je tato vazba řídká a knižní).
<I>Should</I> se dále vyskytuje ve větách podmínkových (viz 16.23.43), po <I>lest</I> ve větách účelových (viz 16.23.42) a po slovesech vyjadřujících obavu. Ve větách podmínkových odpovídá českému <I>snad</I>, <I>náhodou</I> a užívá se též s inverzí bez spojky (viz 14.11.4). Např. <I>If that improbable event should ever take place</I> / <I>should that improbable event ever take place, there’s always Paul to turn to.</I> Kdyby snad k té nepravděpodobné události došlo, vždycky se můžeme obrátit na Pavla.
V účelových větách a po slovesech vyjadřujících obavu bývá v americké angličtině konjunktiv: <I>the difficulties in the early stages of the research caused some anxiety lest the project should be given up</I> (amer. <I>lest the project be given up</I>) obtíže v počátečních stadiích výzkumu vzbudily obavy, aby se od projektu neupustilo, <I>I am afraid</I> (<I>I fear</I>, <I>I am worried</I>) <I>lest the strain should impair his health</I> (amer. <I>lest the strain impair his health)</I> bojím se (mám starost), aby mu ta námaha neublížila na zdraví.'$
'8.44.44','Záhodnost vyplývající z vnějších okolností se vyjadřuje pomocí slovesa <I>be</I> ve vazbě s infinitivem s<I> to</I>. V češtině tato vazba opět odpovídá slovesu <I>mít.</I> Pro vyjadřování záhodnosti má tedy angličtina proti jednomu českému slovesu slovesa dvě, stejně jako pro vyjadřování nutnosti proti českému <I>muset</I> má <I>must</I> a <I>have to</I> (viz 8.44.31). Podobně jako u <I>have to</I> je v modální vazbě <I>be</I> s infinitivem původce modality jiný než původce děje: <I>you are to call your father</I> (máš zavolat otci) vyjadřuje záhodnost vyplývající z nějakých vnějších okolností (otec osloveného např. telefonoval v jeho nepřítomnosti a vzkazuje mu, aby ho zavolal). Naproti tomu <I>you should call your father</I> (měl bys zavolat otci) vyjadřuje přesvědčení mluvčího. Podobně <I>we are to meet at the railway station</I> máme se sejít na nádraží (bylo to tak dohodnuto), <I>what am I to do next?</I> co mám dělat dál? V otázce 1. os. se v tomto případě užívá též <I>shall</I> (<I>what shall I do next?</I>, viz 8.44.6).
V běžné mluvě se v tomto významu užívá též opisu <I>be supposed to</I>, např. <I>I am not supposed to tell you</I> nemám ti to říkat.
Záhodnost se v češtině vyjadřuje též modálními predikativy <I>je třeba</I>, <I>je nutno</I>, např. <I>it is to be pointed out that…</I> je třeba poukázat na to, že…, <I>it is to be stressed</I> (<I>emphasized</I>) <I>tha…</I> je třeba zdůraznit, že ...
<I>Be</I> s pasivním infinitivem nevyjadřuje pouze záhodnost, nýbrž i možnost. O který modální význam jde, zda o možnost nebo o záhodnost, vyplývá ze sémantiky slovesné a celkového větného kontextu, srov. <I>it is to be hoped</I>/<I>expected</I>/<I>supposed that...</I> (= <I>it can be hoped</I>/<I>expected</I>/<I>supposed that...</I>) lze/je možno doufat/očekávat/předokládat, že… <I>These novels are all to be bought in paperback editions.</I> (= <I>these novels can all be bought…</I>) (Jones 387) Tyto knihy lze/je možno všechny koupit v brožovaném vydání. <I>– The pills are to be taken on an empty stomach</I> (= <I>should</I>/<I>must be taken</I>)<I>.</I> Pilulky je třeba/se mají brát nalačno.
Préteritum slovesa <I>be</I> s přítomným infinitivem vyjadřuje děj, jehož realizace zůstává otevřena, např. <I>I wonder if the book has come out yet. It was to appear in March.</I> Jestlipak ta kniha už vyšla? Měla vyjít v březnu. V případech jako <I>Even more disastrous results were to follow.</I> (Jones 36) (Ještě katastrofálnější výsledky měly následovat) vyjadřuje <I>be</I> s infinitivem následný děj v minulosti (viz 8.82.21f).
Préteritum slovesa <I>be</I> s minulým infinitivem vyjadřuje děj, který se měl uskutečnit, avšak k jehož realizaci nedošlo, např. <I>the conference was to have taken place in September but was postponed</I> konference se měla konat v září, ale byla odložena.
<I>Be</I> s infinitivem se dále užívá v podmínkových větách po <I>if</I> (nebo s inverzí bez spojky) ve stejném významu jako <I>should</I> (viz 8.44.43), např. <I>if he were to call, give him this parcel</I> kdyby snad přišel, dejte mu tento balíček.'$
'8.44.5','<I>Ought</I> má stejné významy jako <I>should</I>, tj. vyjadřuje záhodnost a pravděpodobnost, avšak nemá funkci konjunktivu. O záhodný děj jde v případech jako <I>she ought to wear glasses</I> měla by nosit brýle, <I>I oughtn’t to have mentioned it</I> neměl jsem se o tom zmiňovat. <I>We ought to leave this place at once.</I> (Adams 79) Měli bychom odtud ihned odejít. Pravděpodobný děj <I>ought</I> vyjadřuje např. ve větách jako <I>this idea ought to appeal to her</I> tento nápad by se jí měl zamlouvat, <I>we oughtn’t to have any difficulties</I> neměli bychom mít žádné obtíže.'$
'8.44.6','Záhodnost se též vyjadřuje pomocí <I>shall,</I> které na rozdíl od <I>should</I> a <I>ought</I> vyjadřuje pouze modalitu dispoziční. Odpovídá českému <I>mít</I> nebo budoucímu času, popř. slovesům <I>smět</I>, <I>muset.</I> Původcem modality u <I>shall</I> je mluvčí, tj. v 1. os. je původce modality a původce děje totožný, v 2. a 3. os. různý. Užitím <I>shall</I> se mluvčí zaručuje, že (pokud to závisí na něm) děj bude realiován. V různých kontextech tento modální význam nabývá různých odstínů: slibu, rozhodnutí, hrozby aj., např. <I>I promise to get you that book, you shall have it for your birthday</I> slibuji, že ti tu knížku seženu, dostaneš ji (máš ji mít) k narozeninám; <I>I have never cheated and never shall</I> nikdy jsem nepodváděl a nikdy podvádět nebudu; <I>he shall regret this</I> bude toho litovat (postarám se o to).
V současném jazyce se <I>shall</I> vyskytuje hlavně v britské angličtině, avšak i zde je ve srovnání s ostatními modálními slovesy řídké. V běžném úzu se nejčastěji vyskytuje v otázce 1. os., např. <I>Shall I shut the window?</I> Mám zavřít okno? <I>Where shall I put it?</I> Kam to mám dát? I v těchto případech bývá nahrazováno pomocí <I>like</I>, <I>want</I>, srov. <I>Where do you want me to put it?</I>
V úředním jazyce se jím vyjadřuje povinnost, např. <I>a vessel when under way shall carry at her stern a white light</I> plovoucí plavidlo musí mít na přídi bílé světlo.
Ve formálním jazyce se <I>shall</I> vyskytuje ve vedlejší větě po slovesech žádání, rozkazování apod., kde má funkci pomocného slovesa zastupujícího konjunktiv (stejně jako <I>should</I>, viz 8.44.43), např. <I>he demands that we shall acknowledge his authorship</I> žádá, abychom uznali jeho autorství.
<note id="8.44.6/P33">
V 1. os. má <I>shall</I> zpravidla jiný význam v otázce a ve větě oznamovací, srov. <I>I shall go with you</I> půjdu s vámi (futurum) – <I>Shall I go with you?</I> Mám jít s vámi? (modalita záhodnostní).
</note>
<note id="8.44.6/P34">
Modalitu záhodnostní vyjadřuje též <I>had better</I> (viz 8.32.2), např. <I>You’d better write it down</I> raději si to napiš.
</note>'$
'8.44.7 <I>Will, would</I> vyjadřují jak modalitu dispoziční, tak jistotní.',''$
'8.44.71','<I>Will</I> jako prostředek modality dispoziční vyjadřuje různé odstíny volní dispozice k ději. V tomto významu je původce modality totožný s původcem děje. České chtít odpovídá anglickému <I>will</I> jen zčásti, většinou je jeho ekvivalentem plnovýznamové sloveso <I>want.</I>
Modální <I>will</I> se vyskytuje v podmínkových větách po <I>if</I> (místo futurálního <I>will</I> je zde prézens, viz 8.82.21a), např. <I>I can explain it if you will bear with me a little longer</I> mohu to vysvětlit, budete-li se mnou mít ještě chvíli strpení. V těchto případech <I>will</I> vyjadřuje ochotu. Podobně v 1. os., např. <I>I will play it for you if you’ll overlook a wrong note here and there</I> zahraji vám to, přehlédnete-li tu a tam nějaký falešný tón. Jindy volní dispozice k ději nabývá odstínu rozhodnutí, např. <I>I won’t have such conduct</I> takové chování nestrpím, <I>Father won’t let me go</I> otec mě nepustí.
V otázce 2. os. dotaz na vůli supluje zdvořilou žádost nebo výzvu: <I>will you shut the door (please)</I> (zavřete prosím vás dveře) je zdvořilejší forma žádosti než <I>shut the door</I> (zavřete dveře); podobně <I>will you do me a favour</I> uděláte pro mne něco (prokážete mi laskavost). Mnohdy se ani tato forma nepocituje dostatečně taktní a dává se přednost kondicionálu nebo <I>could</I> (viz 8.44.72).
<I>Will</I> se zpravidla nevyskytuje v otázce 1. os., neboť dotaz na vlastní vůli je neobvyklý. Vyskytuje se pouze v otázkách rétorických nebo v ozvěnové otázce na otázku obsahující <I>will</I>: <I>Will you come? – Will I come?</I> Přijdeš? – Abych nepřišel. Jinak je <I>will</I> v otázce 1. os. futurální (<I>will I see you later?</I> uvidím tě později?, <I>what will we do?</I> co budeme dělat?).
Důrazné <I>will</I> vyjadřuje trvání na něčem (<I>insist on</I>), např. <I>he ˈwill use the car tomorrow whether it suits us or not</I> pojede zítra autem (trvá na tom, že si zítra vezme auto), ať se nám to hodí nebo ne.
S neživotnými podměty záporné <I>will</I> označuje negativní dispozici k ději, např. <I>the drawer won’t shut</I> ta zásuvka nejde zavřít, <I>the lid won’t open</I> víko nejde otevřít, <I>a square peg will not fit into a round hole</I> čtverhranný kolík se nehodí do kulaté díry.
Volní dispozice k ději se též může projevit jako obecná charakteristika, zahrnující i děj opakovaný, např. <I>he has a quick temper and will get angry over nothing</I> má výbušnou povahu a rozzlobí se pro maličkost, <I>she will sit for hours at the window watching the busy traffic</I> sedává celé hodiny u okna a dívá se na rušný provoz, <I>horses will shy when they are frightened</I> koně se plaší, když se polekají. Srovnej též <I>boys will be boys</I> chlapci jsou chlapci.
V těchto případech je zpravidla možno užít prézentu, srov. <I>he gets angry over nothing, she sits for hours at the window.</I>
<note id="8.44.71/P35">
V případech, kdy <I>will</I>/<I>would</I> vyjadřuje děj opakovaný, jde spíše o funkci temporálně-vidovou (způsob slovesného děje) než o funkci modální, viz 8.82.23.
</note>
<I>Will</I> jako prostředek modality jistotní vyjadřuje děj pravděpodobný, zakládající se na úsudku mluvčího, např. věty <I>that will be the postman</I> (to bude listonoš/to je asi listonoš) může mluvčí užít v situaci, zvoní-li někdo v době, kdy chodívá listonoš. Podobně <I>this will be the house we are looking for</I> tohle bude ten dům, který hledáme.
Na minulost <I>will</I> v této funkci odkazuje pomocí minulého infinitivu, např. <I>you will have heard about if, of course</I> jistě jste už o tom slyšel. Tato vazba se vyskytuje zejména v odborném stylu (mluveném i psaném), např. <I>you will have noticed the discrepancy in the two accounts</I> asi (patrně) jste si všimli nesrovnalosti v těch dvou výkladech, <I>even this brief survey will have shown that…</I> i tento stručný přehled jistě ukázal, že…'$
'8.44.72','<I>Would</I> má obdobné významy jako <I>will</I>. Stejně jako <I>could</I> reprezentuje dva tvary, préteritální (odkazující na minulost) a kondicionál (odkazující na přítomnost nebo na budoucnost).
Dispoziční <I>would</I> vyjadřuje různé odstíny volní dispozice k ději, např. <I>I should be most grateful if you would spare me a few minutes</I> byl bych vám velmi vděčný, kdybyste mi věnoval několik minut, <I>we would greatly appreciate it if you would call at our office</I> velmi bychom ocenili, kdybyste se zastavil v naší kanceláři. Stejně jako <I>will</I> je <I>would</I> po podmínkovém <I>if</I> vždy modální.
<I>Would</I> se často vyskytuje ve spojení s <I>rather</I> raději bych, např. <I>I would rather wait</I> raději bych počkal, <I>Will you have lunch now? – I’d rather have it later.</I> Budete už obědvat? – Raději bych obědval později.
Stejně jako preteritální <I>could</I> i preteritální <I>would</I> se vyskytuje nejčastěji v kontextu jiných, zřetelně preteritálních tvarů, např. <I>I warned her, but she wouldn’t believe me</I> varoval jsem ji, ale nevěřila mi.
S neživotnými podměty se <I>would</I> vyskytuje většinou v záporu ve významu negativní dispozice k ději, např. <I>the car wouldn’t start</I> auto nechtělo nastartovat, <I>I inserted the key in the lock but it wouldn‘t turn</I> vsunul jsem klíč do zámku, ale nešel otočit.
V otázce 2. os. je <I>would</I> formou zdvořilé žádosti (méně přímé, a tedy zdvořilejší než <I>will</I>), např. <I>would you follow me</I> pojďte prosím za mnou.
Důrazné <I>would</I> vyjadřuje trvání na něčem. Stejně jako důrazné <I>will</I> (se stejným významem) je řídké. V případech jako <I>she ˈwould carry out that crazy plan of hers (although everyone discouraged her)</I> (to se ví, že musela ten svůj bláznivý plán provést, ačkoliv ji všichni zrazovali) označuje činnost pro konatele typickou, k níž má mluvčí kritický postoj.
<I>Would</I> dále označuje minulý děj opakovaný (což je spíše funkce temporálně-vidová než modální), např. <I>She would stand beside him for long minutes.</I> (Greene 7) Stávala vedle něho dlouhé minuty. <I>In Europe, too, in the Middle Ages and later, an educated person would fairly commonly be able to use one or more languages in addition to his mother tongue.</I> (Christophersen 82) Také v Evropě vzdělaný člověk uměl ve středověku a později dost často používat kromě mateřštiny jednoho nebo více jazyků.
Podobný význam má <I>used to</I>, srov. <I>in winter we used to</I>/<I>would go skating and tobogganing</I> v zimě jsme chodívali bruslit a sáňkovat. Rozdíl mezi <I>used to</I> a <I>would</I> spočívá jednak v tom, že u <I>used to</I> je v popředí nerealizace děje v době promluvy, např. <I>we used to meet fairly often</I> (scházívali jsme se dost často) implikuje, že k častému setkání už nedochází. <I>Would</I> je naproti tomu prostředek iterativizace posloupnosti dějů, např. <I>And then he (= Uncle Podger) would lift up the picture and drop it, and it would come out of the frame, and he would try to save the glass, and cut himself; and then he would spring round the room, looking for his handkerchief.</I> (Jerome K. Jerome, Three Men in a Boat) A pak zvedl obraz a obvykle ho upustil. Obraz vypadl z rámu a strýc se snažíval zachránit sklo a pořezal se; potom poskakoval po pokoji a hledal kapesník. <I>Would</I> zde explicitně vyjadřuje, že jde o posloupnost dějů, které se v minulosti opakovaly. <I>Used to</I> v těchto případech není možné. V češtině se iterativnost u některých sloves vyjadřuje infixem <I>-vá-</I> nebo se vyjádří lexikálními prostředky (<I>obvykle</I>), popř. vyplývá pouze z kontextu.
Jiný rozdíl mezi <I>would</I> a <I>used to</I> spočívá v tom, že <I>would</I> se nejčastěji pojí s predikacemi dějovými, v některých stavových a vztahových predikacích není vůbec možné, kdežto <I>used to</I> není sémantikou predikace omezeno, srov. <I>we used to have a cottage in the country</I> mívali jsme na venkově domek – nikoliv *<I>we would have a cottage in the country.</I>
Jako pomocné sloveso ve větě vedlejší se <I>would</I> užívá ve větách přacích po <I>wish</I> (viz 16.21.5), např. <I>I wish she would take a more serious view of the matter</I> přál bych si, aby tu záležitost brala vážněji.
<I>Would</I> jako prostředek modality jistotní označuje děj pravděpodobný (dedukci mluvčího). Ve srovnání s jistotním <I>will</I> je stupeň pravděpodobnosti označovaný pomocí <I>would</I> nižší, srov. <I>Who is the girl George is talking to? – That will be Miss Parker, no doubt.</I> / <I>That would be Miss Parker, I expect.</I> Kdo je ta dívka, s kterou mluví Jiří? To bude jistě slečna Parkerová. / To by mohla být slečna Parkerová. Odkaz na děj minulý relativizovaný úsudkem mluvčího se vyjadřuje pomocí <I>would</I> a minulého infinitivu, např. <I>she would have been about twenty when she married</I> bylo jí asi (mohlo jí být tak) dvacet, když se vdávala, <I>death was almost instantaneous – he wouldn’t have suffered at all</I> smrt nastala téměř okamžitě – pravděpodobně vůbec netrpěl.'$
'8.44.88','K modálním slovesům patří též <I>dare</I>, které vyjadřuje pouze modalitu dispoziční: odvážit se, troufat si. Původce modality je totožný s původcem děje. Vyskytuje se nejčastěji v otázce a záporu, např. <I>how dare you say a thing like that?</I> jak se opovažuješ říci něco takového?, <I>I dare not ask him</I> netroufám si zeptat se ho. <I>Dare</I> může odkazovat i na minulost, zejména v nepřímé řeči, např. <I>he said he daren’t ask</I> řekl, že si netroufá se zeptat, ale i jinde: <I>I wanted to ask but I daren’t</I> chtěl jsem se zeptat, ale netroufal jsem si. <I>Dare</I> se též časuje jako sloveso lexikální a někdy dochází k míšení obou konjugací (viz 8.43).
<ref id="8.4/L2">
Boyd – Thorne 1969, Coates 1983, Diver 1964, Dušková 1972b, Ehrmann 1966, Halliday 1970a, Hermerén 1978, Chlebnikova 1976, Johannesson 1976, Joos 1964, Palmer 1979, Panevová – Benešová – Sgall 1971, Poldauf 1947b, Rivière 1981.
</ref>'$
'8.5 Formální třídy lexikálních sloves','Všechna ostatní slovesa tvoří z morfologického hlediska (odhlížíme-li od rozdílů v tvoření préterita a minulého příčestí, viz 8.13 a 8.2) jednu třídu: mají všechny flektivní tvary: (slovesný základ, 3. os. singuláru na <I>-(e)s</I>, tvar <I>ing</I>-ový a preteritální a tvar pro minulé příčestí, ať už jsou poslední dva tvary formálně rozlišeny nebo ne), účastní se všech slovesných kategorií (pokud je účast v slovesných kategoriích omezena, jde o omezení motivované sémanticky, nikoliv formálně, tj. příslušná kategorie je neslučitelná s významem slovesa) a otázka a zápor se v prostém prézentu a préteritu tvoří pomocí <I>do</I>, které je též jejich proformou.
Převážná většina těchto sloves jsou slovesa plnovýznamová, lexikální, avšak patří sem i slovesa, jejichž lexikální význam je více či méně oslaben.
<note id="8.5/P36">
Sloveso <I>be</I> a v britské úzu zčásti i sloveso <I>have</I> uchovávají své formální anomálie i mimo funkci pomocného slovesa.
</note>'$
'8.51','Z formálního hlediska se tato slovesa dělí na jednoslovná, např. <I>wander</I> putovat, toulat se, <I>remove</I> odstranit, <I>underestimate</I> podcenit apod., a víceslovná, např. <I>pick up</I> zdvihnout, sebrat, <I>turn over</I> převrhnout, obrátit, <I>catch up with</I> dohonit, <I>do away with</I> odstranit, skoncovat (s čím) apod.'$
'8.51.1','U sloves typu <I>pick up</I> (tzv. phrasal verbs) tvoří druhou složku adverbiální částice, která sama o sobě představuje buď jen adverbium, např. <I>out</I>, nebo adverbium a předložku, např. <I>in</I>, <I>off</I>, <I>on</I>, <I>through</I>, popř. adverbium a jiný slovní druh, např. <I>back</I>.
Slovesa s adverbiální částicí a slovesa s předložkou mohou tedy mít stejnou podobu, avšak chovají se různě. Ve spojení sloveso + adverbiální částice je přízvuk na částici, kdežto ve spojení sloveso + předložka je přízvuk na slovese, srov. <I>She couldn’t get ˈoff her ring.</I> Nešel jí sundat prsten. <I>– She ˈgot off her bicycle.</I> Sestoupila z kola. <I>The ring that she got ˈoff</I> prsten, který se sundala <I>– the bicycle that she ˈgot off</I> kolo, z kterého sestoupila.
Následuje-li po adverbiální částici substantivní předmět, je možno částici též postponovat, avšak předložka postpozici v tomto případě nepřipouští, srov. <I>She couldn’t get her ring off.</I> Prsten jí nešel sundat. – Ale nikoliv *<I>She got herbicycle off.</I> Sestoupila z kola (<I>She got her bicycle off</I> je možné jen ve významu „odeslala své kolo“).
Postavení osobního zájmena je v tomto případě pevné a pro obě vazby odlišné. Adverbiální částice stojí za zájmenem, předložka před zájmenem: <I>She got it off.</I> Sundala si ho. <I>– She got off it.</I> Sestoupila z něho.
Podobně <I>look over</I> dívat se přes (sloveso s předložkou) – <I>look over</I> prohlédnout (sloveso s adverbiální částicí): <I>he looked over the fence</I> díval se přes plot – <I>he looked over it</I>; <I>he looked over the correspondence</I> / <I>he looked the correspondence over</I> prohlédl korespondeci – <I>he looked it over</I>.
<note id="8.51.1/P37">
Postavení adverbiální částice (spolu s jinými prostředky, viz 14.3) může hrát úlohu v aktuálním členění větném, srov. <I>he turned down an advantageous offer</I> odmítl výhodnou nabídku <I>– he turned the offer down</I> nabídku odmítl. Uplatňuje se i jistý rozdíl regionální. Typ <I>put on your coat</I> (oblékni si kabát) je častější na severu, typ <I>put your coat on</I> u mluvčích jihoanglických.
</note>
O příslušnosti adverbiální částice k slovesu svědčí v případě tranzitivních sloves možnost postavení částice před předmět, neboť pravidla anglického slovosledu nepřipouštějí adverbiální určení v postavení mezi slovesem a předmětem (viz 14.12).
Sémanticky tato spojení často vytvářejí nové jednotky, jejichž význam se liší od sumy významů jejich částí, srov. <I>bring up</I> vychovat (<I>bring</I> přinést – <I>up</I> nahoru), <I>carry out</I> provést, vykonat (<I>carry</I> nést – <I>out</I> ven), <I>give in</I> ustoupit, povolit (<I>give</I> dát – <I>in</I> dovnitř). Proti četným takovým spojením stojí jednoslovná synonyma např. <I>give in</I> ustoupit, povolit – <I>yield</I>, <I>make up (an excuse)</I> vymyslet (výmluvu) – <I>invent</I>, <I>take in</I> oklamat, napálit, doběhnout – <I>deceive</I>, <I>put off</I> odložit – <I>postpone</I>, <I>put out</I> uhasit, zhasnout – <I>extinguish</I> aj.
Vedle těchto sloves existují ovšem četná jiná slovesa s adverbiální částicí, která význam obou složek uchovávají, např. <I>give back</I> vrátit, <I>call off</I> odvolat, <I>pick up</I> zdvihnout, sebrat, <I>try out</I> vyzkoušet, <I>leave out</I> vynechat apod. V případě intranzitivních sloves pak nelze rozhodnout, máme-li co činit se slovesným kompozitem nebo s volným spojením slovesa s adverbiem: <I>answer back</I> odmlouvat, <I>come back</I> vrátit se, <I>go out</I>/<I>in</I>/<I>up</I>/<I>down</I>/<I>across</I> aj. jít ven/dovnitř/nahoru/dolů/přejít, <I>get in</I> nastoupit, <I>get out</I> vystoupit apod. Také slovesa této skupiny mají často jednoslovná synonyma, nař. <I>give back</I>, <I>come back</I> – <I>return</I>, <I>go up</I> – <I>ascend</I>, <I>go down</I> – <I>descend</I>, <I>pull out (a tooth)</I> vytrhnout (zub) – <I>extract</I> aj.
<note id="8.51.1/P38">
Zatímco u těchto sloves stojí adverbiální výraz v protikladu k svému normálnímu opozitu, u sloves prvé skupiny se tento protiklad uplatňuje zřídka, např. <I>switch</I> (<I>turn</I>) <I>on the light</I> rozsvítit – <I>switch</I> (<I>turn</I>) <I>off the light</I> zhasnout, ale nikoliv *<I>turn up an offer</I> přijmout nabídku (proti <I>turn down</I> zamítnout), *<I>put in</I> zapálit (proti <I>put out</I> uhasit) apod., nebo existuje-li spojení slovesa s oběma protikladnými částicemi, sémantický vztah, který se u nich uplatňuje v samostatném užití, neplatí, srov. <I>We break up on the last of June.</I> Rozejdeme se (škola, semestr, zasedání apod. končí) posledního června. – <I>She broke down.</I> Zhroutila se.
</note>
Kromě těchto typů sloves s adverbiální částicí existuje ještě třetí typ, v němž má částice funkci intenzifikační nebo perfektivizační (viz 8.82.23), např. <I>check up</I> překontrolovat, <I>lock up</I> zamknout, <I>tie up</I> zavázat; <I>dry up</I> vyschnout, <I>eat up</I> sníst, <I>use up</I> spotřebovat (<I>check</I>, <I>lock, tie</I> mají stejný význam i bez částice, která u nich pouze zdůrazňuje provedení děje; <I>dry</I>, <I>eat</I> a <I>use</I> jsou bez částice vidově neutrální, popř. nedokonavá, s částicí [v prostém tvaru] dokonavá).
Klasifikaci sloves s adverbiální částicí lze tedy shrnout do tří skupin (zahrnujících slovesa tranzitivní i intranzitivní, popř. z hlediska tranzitivnosti neutrální):
(a) idiomatická spojení, v nichž sloveso s částicí vytváří novou sémantickou jednotku, např. <I>see off</I> vyprovodit, <I>size up</I> odhadnout, udělat si celkový úsudek, <I>bring about</I> způsobit, <I>look in</I> navštívit, <I>bear up</I> zmužile snášet, <I>come off</I> konat se, <I>come about</I> přihodit se apod.
(b) neidiomatická spojení, v nichž sloveso a částice uchovávají svůj význam, např. <I>blow up</I> nafouknout, vyhodit/vyletět do povětří, <I>break off</I> přerušit, <I>turn over</I> převrátit (se), <I>put back</I> dát zpátky, <I>look out</I> dívat se ven (v imperativu dát pozor) apod.
(c) spojení intenzifikační nebo perfektivizační, např. <I>fasten up</I> upevnit, zavřít, <I>drink up</I> vypít, <I>break up</I> rozbít atd.
Četná slovesa s adverbiální částicí mají ovšem jak význam doslovný, tak idiomatický, např. <I>take in a journal</I> odebírat časopis, <I>take in a skirt</I> zabrat sukni, <I>he took in the situation at a glance</I> pochopil situaci jediným pohledem, <I>he took us all in</I> všechny nás napálil; podobně <I>get on</I> nastoupit, mít úspěch, <I>give out</I> rozdávat, oznámit, dojít, vyčerpat se (<I>her patience gave out</I> došla jí trpělivost) aj.'$
'8.51.2','K víceslovným slovesům se dále řadí idiomatická spojení sloves s předložkou, tj. případy, kdy sloveso s předložkou vytváří novou sémantickou jednotku, např. <I>look after (a baby)</I> starat se o (dítě), <I>look for (one’s glasses)</I> hledat (brýle), <I>take to (a new teacher)</I> oblíbit si (nového učitele), <I>take after (one’s mother)</I> podobat se (matce), <I>make for (home)</I> zamířit (k domovu) apod. Bez předložky mají tato slovesa jiný význam, srov. <I>look</I> dívat se, vypadat, <I>take</I> vzít, <I>make</I> dělat.'$
'8.51.3','Pojí-li se sloveso s adverbiální částicí ještě s předložkou, vzniká slovesné quasikompositum o třech složkách, např. <I>put up with (rudeness)</I> snést, nechat si líbit (hrubost), <I>do away with (red tape)</I> odstranit, zbavit se (byrokratismu), <I>go in for (hiking)</I> pěstovat (turistiku), <I>keep up with (the others)</I> udržovat krok (s ostatními; též přeneseně), <I>look forward to (holidays)</I> těšit se (na prázdniny), <I>look down on one’s former acquaintance)</I> dívat se svrchu, pohrdat (dřívějšími známými), <I>make up for (losses)</I> vynahradit (ztráty) aj.
U předložkových nominálních výrazů stojících po slovese je ovšem třeba rozlišovat, zda patří k slovesné rekci, např. <I>put up with rudeness</I> snášet hrubost, či zda jde o volné doplnění nebo adverbiální určení, např. <I>when in town, I usually put up with my aunt</I> když jsem ve městě, obvykle se ubytuji u tety.'$
'8.6 Syntakticko-sémantická klasifikace sloves','Po stránce syntakticko-sémantické se slovesa s úplným souborem tvarů liší podle toho, zda jejich syntakticko-sémantická struktura vyžaduje doplnění či nikoliv, a pokud je vyžaduje, jakého jsou druhu.'$
'8.61','Sponová slovesa se řadí k lexikálním slovesům pouze po stránce formální, neboť jejich lexikální význam je téměř nulový. Vyjadřují obecný vztah připsání vlastnosti nebo jiného příznaku svému subjektu, tj. jsou prostředkem predikativizace vlastnosti nebo příznaku, který lze vyjádřit atributem, popř. vztahem apozičním, srov. <I>ripe fruit</I> zralé ovoce – <I>the fruit is ripe</I> ovoce je zralé, <I>my brother John</I> můj bratr Jan – <I>John is my brother</I> Jan je můj bratr. Kromě označování tohoto obecného vztahu jsou jen nositeli predikačních kategorií (osoby, čísla, času a modu). Vlastní obsah sponové predikace, připisovaný příznak, vyjadřuje její doplnění.
Sémantická vyprázděnost sponových sloves se syntakticky projevuje přítomností nutného doplnění (adjektivního nebo substantivního aj.), např. <I>his mother was very indulgent</I> jeho matka byla velmi shovívavá – <I>his mother was a widow</I> jeho matka byla vdova. Substantivum po sponě neoznačuje nového referenta, nýbrž stejně jako adjektiuvm jen připisuje podmětu nějaký rys. Referent podmětu a predikativního substantiva je týž.
Adjektivum jako slovesný komplement je pro sponové sloveso specifické. Ostatní syntakticko-sémantické slovesné třídy vyžadující doplnění mají komplement substantivní nebo adverbiální.
Sponová slovesa se dělí na slovesa typu <I>be</I> „být nějakým, něčím, kým“ a slovesa typu <I>become</I> „stát se nějakým, něčím, někým“.
Podskupiny slovesa <I>be</I> jsou:
(a) <I>look</I> vypadat, <I>feel</I> cítit (hmatem), <I>smell</I> cítit (čichem), <I>taste</I> chutnat, <I>sound</I> znít (vnímat sluchem); připsání příznaku podmětu je zde relativizováno vztahem k příslušnému smyslu, např. <I>it sounds marvellous</I> zní to báječně (= vnímáno sluchem je to báječné). O relativizaci faktivnosti sdělovaného obsahu odkazem k příslušnému smy<I>s</I>lu svědčí možnost pokračovat (<I>it sounds marvellous) but in fact it isn’t at all marvellous</I> zní to báječně, ale vlastně to vůbec není báječné.
S konatelským podmětem jsou tato slovesa plnovýznamová, dějová: <I>feel</I> ohmatat, <I>smell</I> čichat, přivonět, <I>taste</I> ochutnat, <I>look</I> dívat, <I>sound</I> rozeznít, pronést.
(b) <I>seem</I> zdát se, <I>appear</I> zdát se, jevit se, <I>prove</I>, <I>turn out</I> ukázat se; kromě připsání příznaku podmětu označují stupeň faktivnosti sdělovaného obsahu (jsou to tedy lexikální prostředky jistotní modality, viz 8.44). <I>Seem</I> a <I>appear</I> faktivnost sdělovaného obsahu zmírňují (vyjadřují ho nikoliv jako jistý, nýbrž pouze jak se jeví), <I>prove</I> a <I>turn</I> faktivnost sdělovaného obsahu potvrzují. Proto po <I>seem</I> a <I>appear</I> může následovat věta, která sdělovaný obsah popírá, kdežto po <I>prove</I> a <I>turn out</I> nikoliv, srov. <I>Our effort seemed useless, but in fact it wasn’t.</I> Naše úsilí se zdálo zbytečné, ale ve skutečnosti nebylo zbytečné. – Ale nikoliv *<I>Our effor proved useless, but in fact it wasn’t. *</I>Naše úsilí se ukázalo zbytečné, ale ve skutečnosti nebylo zbytečné.
(c) <I>remain</I>, <I>stay</I>, <I>keep</I>, <I>continue</I>, <I>stand</I>, <I>rest</I> zůstat nějakým, něčím; explicitně vyjadřují trvání příslušného příznaku, např. <I>he remained calm</I> zůstal klidný.
Slovesa typu <I>become</I> jsou <I>turn</I>, <I>grow</I>, <I>get, go</I>, <I>come</I>, <I>fall</I>, <I>make</I> aj., např. <I>her face turned purple</I> zrudla v obličeji, <I>the seam came unstitched</I> šev se rozpáral.
K sponovým slovesům lze též řadit slovesa typu <I>have</I> mít, pokud je jejich předmět vyjádřen dějovým substantivem označujícím vlastní obsah predikace, a sloveso samo je pouze nositelem slovesných kategorií (sloveso a předmětové dějové jméno je v tomto případě možné převést na sloveso totožné s dějovým jménem nebo od něho odvozené), např. <I>have a rest</I> (<I>rest</I>) odpočinout si, <I>he gave a chuckle</I> (<I>he chuckled</I>) tiše se zasmál apod.; jiná slovesa této skupiny jsou <I>make</I>, <I>take</I>, <I>get</I>, <I>put</I>, <I>pay</I>, <I>bear</I>, <I>draw</I> a další.
Podrobněji o sponových slovesech viz 13.23.1 a 13.23.2.
<note id="8.61/P39">
Všechna sponová slovesa kromě <I>seem</I> se též vyskytují jako slovesa plnovýznamová.
</note>'$
'8.62 Slovesa plnovýznamová',''$
'8.62.1','Plnovýznamová slovesa mohou být do té míry významově úplná, že kromě podmětového aktantu nevyžadují žádné doplnění (slovesa intranzitivní), např. <I>shudder</I> otřást se, <I>cough</I> kašlat, <I>groan</I> sténat, <I>die</I> zemřít (viz 13.22.11).
<note id="8.62.1/P40">
V případech jako <I>it’s raining</I> (prší) schází i podmětový aktant, neboť <I>it</I> je zde jen formální element (viz 12.21.31).
</note>'$
'8.62.2','Četná slovesa vyjadřují působení na nějaký objekt a/nebo zaměření na nějaký cíl, což se syntakticky projevuje přítomností předmětu, popř. dvou předmětů nebo předmětu a příslovečného určení.
Charakteristickým rysem anglického slovesa je neutrálnost z hlediska tranzitivity/intranzitivity, tj. u velkého množství slovesa se tranzitivnost/intranzitivnost na samotném slovese neprojevuje, neboť sloveso má v obou případech stejný tvar. V češtině je formální nevyznačení tranzitivnosti/intranzitivnosti vzácné, intranzitivní sloveso se od příslušného tranzitivního většinou liší, často částicí <I>se</I>, srov. <I>bend</I> ohnout (se), <I>boil</I> vařit (se), <I>burn</I> hořet, spálit, <I>contract</I> stáhnout (se), <I>dissolve</I> rozpustit (se), <I>fill</I> plnit (se), <I>form</I> tvořit (se), <I>gather</I> shromáždit (se), <I>heal</I> hojit (se), <I>hang</I> viset, věšet, <I>lengthen</I> (pro)dloužit (se), <I>roll</I> kutálet (se), <I>submerge</I> ponořit (se) aj.'$
'8.62.3','Tranzitivní užití mají i slovessa nebo slovesné významy inherentně intranzitivní jako <I>march</I> kráčet, pochodovat, <I>walk</I> kráčet, jít pěšky, <I>gallop</I> klusat, <I>jump</I> skákat, <I>swim</I> plavat, <I>starve</I> hladovět, <I>sweat</I> potit se, <I>work</I> pracovat aj. Tranzitivnost těchto sloves je však zvláštního druhu. Je omezena jen na některá intranzitivní slovesa a připouští v předmětu především substantiva, která se normálně vyskytují jako podmět těchto sloves. Podmět intranzitivního slovesa je konatelem nebo nositelem děje označovaného slovesem a tato role zůstává i předmětu v tranzitivním užití. Podmět tranzitivního užití je pak iniciátor děje realizovaného předmětem. Tento typ tranzitivnosti se označuje jako kauzativnost. V češtině tranzitivnímu užití odpovídá jiné sloveso, popř. opis. Srov. <I>I hurried off</I> spěšně jsem odešel – <I>dont’t hurry me</I> nespěchej na mne, <I>the candidate passed</I>/<I>failed</I> kandidát prošel/neprošel – <I>he passed</I>/<I>failed the candidate</I> nechal kandidáta projít/propadnout. <I>Will the clothes shrink in the wash?</I> Srazí se šaty při praní? – <I>Will hot water shrink the clothes?</I> Srazí se šaty v horké vodě?
<note id="8.62.3/P41">
Neodpovídá-li sémantika podmětového substantiva roli iniciátora nebo předmětového substantiva roli konatele, vazba není možná, srov. <I>The doctor sweated the patient.</I> Doktor přiměl pacienta k pocení. Ale nikoliv *<I>The long climb sweated us</I> – pouze <I>The long climb made us sweat.</I> Při dlouhém výstupu jsme se zpotili.
</note>
Ve starším jazyce byla intranzitivní a kauzativní slovesa odlišena morfologicky. Z této distinkce se zachovaly některé zbytky jako <I>lie</I> ležet – <I>lay</I> položit, <I>sit</I> sedět – <I>set</I> dát (někam), postavit, položit, <I>fall</I> padat – <I>fell</I> skácet (strom), <I>rise</I> stoupat, vstát – <I>raise</I> zvýšit, <I>drink</I> pít – <I>drench</I> promočit aj. Nejlépe se původní syntakticko-sémantický vztah zachoval u dvojice <I>rise</I>/<I>raise.</I> Srov. též české <I>vřít</I> – <I>vařit</I>, <I>viset</I> – <I>věšet</I> aj.
Pravidelným prostředkem vyjadřování kauzativního vztahu v současném jazyce jsou perifrastická slovesa s významem „přimět/dohnat/přinutit (někoho, aby něco udělal)“: <I>make</I>/<I>have</I>/<I>let somebody do something</I>, <I>get</I>/<I>force</I>/<I>induce</I>/<I>compel</I>/<I>impel</I> aj. <I>somebody to do something</I> (viz 15.13.21, 23).'$
'8.62.4','Vlastní tranzitivní slovesa implikují objekt nebo cíl, na který slovesný děj působí. Sémantické vztahy mezi slovesem a jeho předmětem jsou velmi rozmanité (viz 13.31.1), srov. <I>eat</I> <I>(light food)</I> jíst (lehkou stravu), <I>draw (a circle)</I> nakreslit (kruh), <I>read (a message)</I> přečíst (vzkaz), <I>frighten (a child)</I> postrašit (dítě), <I>bruise (one’s knee)</I> pohmoždit (si koleno), <I>inspect (a specimen)</I> prohlížet (exemplář), <I>distort (the truth)</I> překroutit (pravdu), <I>utter (a protest)</I> vyřknout (protest), <I>recognize (a former schoolmate)</I> poznat (bývalého spolužáka), <I>nourish (a hope)</I> chovat naději aj.
Slovesa typu <I>give somebody something</I> (dát někomu něco) implikují dva aktanty, objekt a cíl, k němž objekt směřuje, např. <I>allow</I> dovolit, <I>bring</I> přinést, <I>cause</I> způsobit, <I>deny</I> zapřít, <I>do</I> udělat, <I>grant</I> udělit, <I>hand</I>, <I>pass</I> podat, <I>lend</I> půjčit, <I>offer</I> nabídnout, <I>owe</I> dlužit, <I>pay</I> platit, <I>promise</I> slíbit, <I>recommend</I> doporučit, <I>sell</I> prodat, <I>send</I> poslat, <I>show</I> ukázat, <I>tell</I> říci, <I>wish</I> přát si, <I>buy</I> koupit, <I>forgive</I> odpustit, <I>get</I> obstarat, <I>save</I>, <I>spare</I> ušetřit aj. (viz 13.32).
Slovesa typu <I>accuse somebody of something</I> (obvinit někoho z něčeho) svou strukturou rovněž implikují dva aktanty, aktanta zasaženého dějem přímo a aktanta s různým vztahem k ději, např. <I>assure (sb of sth)</I> ujistit (koho o čem), <I>blame (sb for sth)</I> vinit (koho zač), <I>borrow (sth from sb)</I> vypůjčit si (od někoho něco), <I>congratulate (sb on sth)</I> blahopřát (komu k čemu), <I>convince (sb of sth)</I> přesvědčit (koho o čem), <I>cure (sb of sth)</I> vyléčit (koho z čeho), <I>divide (sth into parts)</I> rozdělit (něco na části), <I>hinder (sb from sth)</I> bránit (komu v čem), <I>pardon (sb for sth)</I> odpustit (komu co), <I>present (sb with sth)</I> obdarovat (koho čím), <I>refer (sb to sth/sb)</I> odkázat (koho nač, na koho), <I>rob (sb of sth)</I> okrást (koho oč), <I>supply (sb with sth)</I> dodat (komu co), <I>threaten (sb with sth)</I> hrozit (komu čím), <I>warn (sb of sth, against sth)</I> varovat (koho před čím) aj. (viz 13.38).'$
'8.62.5','Zvláštní typ tranzitivnosti nastává při koreferenci podmětu a předmětu (slovesa reflexivní), např. <I>distinguish oneself</I> vyznamenat se, <I>disguise oneself (as)</I> přestrojit se (za), <I>excuse oneself</I> omluvit se, <I>hurt oneself</I> ublížit si, <I>content oneself (with)</I> spokojit se (s čím) aj. Na rozdíl od češtiny, v níž má zvratná částice různé funkce, reflexivní slovesa v angličtině představují jeden typ, tranzitivní sloveso s reflexivním předmětem (viz 13.31.34).
Zvláštní skupinu reflexivních sloves tvoří slovesa označující různé činnosti vykonávané na vlastním těle, tzv. vlastní slovesa reflexívní: <I>mýt se</I>, <I>holit se</I>, <I>koupat se</I>, <I>sprchovat se</I>, <I>obléci se</I> apod. U těchto sloves je v angličtině vyjadřování reflexivnosti fakultativní: <I>I washed (myself)</I> umyl jsem se, <I>he shaved (himself)</I> oholil se, <I>she bathed (herself)</I> vykoupala se, <I>I showered and dressed (myself)</I> osprchovala jsem se a oblékla se, <I>stop scratching (yourself)</I> přestaň se škrábat apod. Obvyklejší forma vlastních reflexiv je bez zvratného zájmena.
Také u některých jiných sloves je vyjadřování reflexivnosti fakultativní (bez významové diferenciace), např. <I>hide (oneself)</I> skrýt se, <I>prepare (oneself)</I> připravit se, <I>double (oneself)</I> zdvojnásobit se, <I>surrender (oneself)</I> vzdát se aj.
<note id="8.62.5/P42">
Česká vlastní reflexiva typu dativního <I>přát si</I>, <I>koupit si</I>, <I>vybrat si</I>, <I>vypůjčit si</I> apod. v angličtině odpovídají buď slovesům nereflexivním, srov. <I>wish</I>, <I>buy</I>, <I>choose</I>, <I>borrow</I>, nebo pokud mají dativ posesivní, projevuje se u přímého předmětu jako posesivní determinace, např. <I>wash one’s hands</I> umýt si ruce, <I>bathe one’s feet</I> koupat si nohy, <I>wipe one’s forehead</I> utřít si čelo, <I>put one one’s glasses</I> nasadit si brýle, <I>brush one’s hair</I> kartáčovat si vlasy apod. Je-li třeba vyjádřit koreferenčního recipienta, má formu zvratného zájmena, např. <I>I bought myself a few trifles</I> koupil jsem si (pro sebe) několik maličkostí apod.
</note>
U některých sloves připouštějících fakultativní užití zvratného zájmena jeho přítomnost implikuje děj záměrný, popř. děj, k jehož realizaci je třeba vynaložit úsilí, srov. <I>dry</I> uschnout, oschnout – <I>dry oneself</I> osušit se, nechat se oschnout, <I>she recovered from her illness</I> zotavila se z nemoci – <I>she sat down and tried to recover herself</I> sedla si a snažila se vzpamatovat (uklidnit) se, <I>I got into the right psychological state</I> dostal jsem se do správného psychologického stavu – <I>I got myself into the right psychological state</I> přivedl jsem se do správného psychologického stavu, <I>she never tires of talking</I> nikdy se neunaví mluvením – <I>don’t tire yourself (after your illness)</I> neunavuj se (po své nemoci) aj.
Slovesa vyjadřující nezáměrnou činnost vyjadřují v angličtině reflexivní vztah zčásti pomocí reflexivního zájmena (stejně jako slovesa vyjadřující činnost záměrnou), srov. <I>prick oneself</I> píchnout se, <I>soil oneself</I> ušpinit se, <I>injure oneself</I> zranit se, <I>enjoy oneself</I> bavit se, užívat si, <I>betray oneself</I> prozradit se, stejně jako <I>introduce oneself</I> představit se, <I>devote oneself (to)</I> věnovat se (čemu), <I>adapt oneself</I> přizpůsobit se (některá z těchto sloves jsou z hlediska záměrnosti děje neutrální), zčásti slovesům intranzitivním, např. <I>drown</I> utopit se, <I>choke</I>, <I>suffocate</I> dusit se, <I>cheer up</I> rozveselit se, <I>worry</I> trápit se, <I>wake</I> vzbudit se, a často též vazbě slovesa <I>get</I> (spony typu <I>become</I>, viz 8.61) s minulým příčestím: <I>get lost</I> ztratit se, <I>get married</I> vdát se, oženit se, <I>get excited</I>/<I>upset</I> rozčílit se, <I>get drowned</I> utopit se. Jak ukazuje poslední příklad, někdy různé způsoby vyjádření reflexivnosti u téhož slovesa alternují: <I>she dressed</I> – <I>got dressed</I> – <I>dressed herself</I> (bez zřetelného významového rozdílu); jindy s diferenciací: <I>he drowned himself</I>/<I>killed himself</I> utopil se/zabil se (spáchal sebevraždu) – <I>he drowned</I>/<I>was (got) drowned</I>/<I>killed</I> utopil se/zabil se (např. nešťastnou náhodou).
České reflexivum jako prostředek reciprocity odpovídá v angličtině buď zájmenu vzájemnostnímu, např. <I>support each other</I> podporovat se navzájem (viz 4.32) nebo se nevyjadřuje, např. <I>meet</I> potkat se, setkat se, <I>part</I> rozejít se, <I>embrace</I> objemout se, <I>kiss</I> políbit se, popř. je reciproční zájmeno fakultativní, např. <I>overlap (one another)</I> překrývat se, přesahovat, <I>resemble (each other)</I> podobat se.
V obou jazycích jsou reflexiva tantum (slovesa mající jen reflexivní formu), avšak jednotlivé případy si neodpovídají, srov. dívat se <I>look,</I> smát se <I>laugh,</I> usmívat se <I>smile,</I> snažit se <I>try,</I> divit se <I>wonder,</I> všimnout si <I>notice,</I> vyskytnout se <I>occur</I> aj. Anglických reflexiv tantum je málo, např. <I>absent oneself</I> vzdálit se, <I>betake oneself</I> odebrat se, <I>busy oneself (with)</I> zaměstnávat se (čím), <I>avail oneself (of)</I> využít čeho, <I>demean oneself (to)</I> snížit se (k čemu), <I>perjure oneself</I> křivě přísahat, <I>pride oneself</I> <I>(on)</I> pyšnit se (čím). Skoro všechna tato slovesa jsou příznačná pro vyšší, formální styl.
<note id="8.62.5/P43">
V češtině je reflexivní částice někdy prostředkem rozlišujícím lexikální význam slovesa. V tomto případě jsou v angličtině různá slovesa, srov. hádat <I>guess</I> – hádat se <I>quarrel</I>, leknout <I>die</I> – leknout se <I>get frightened</I>, objevit <I>discover</I> – objevit se <I>appear</I>, prát <I>wash</I> – prát se <I>fight</I>, vážit <I>weigh –</I> vážit si <I>respect</I>, <I>esteem</I> aj.
</note>'$
'8.7 Sémantická klasifikace sloves',''$
'8.71','Z hlediska ohraničenosti nebo neohraničenosti slovesného děje se anglická slovesa dělí na telická a atelická. Telická slovesa označují děj směřující k nějakému cíli, k jehož dosažení je třeba, aby děj proběhl ve své úplnosti, např. <I>come</I>, <I>arrive</I> přijít, <I>get</I> dostat (se), <I>lose</I> ztratit, <I>leave</I> odejít, <I>return</I> vrátit (se), <I>break</I> rozbít (se), <I>enter</I> vstoupit, <I>begin</I>, <I>start</I> začít, <I>change</I> změnit (se), <I>take</I> vzít, <I>land</I> přistát, <I>bring</I> přinést, <I>abandon</I> opustit, <I>become</I> stát se (nějakým), <I>recognize</I> poznat apod. Atelická slovesa vyjadřují děj, pro jehož průběh dosažení určitého bodu není relevantní; atelický děj proběhne, ať je jeho kvantita jakákoliv, či ať je nazírán v kterémkoliv bodě svého průběhu, např. <I>see</I> vidět, <I>observe</I>, <I>watch</I> pozorovat, <I>want</I> chtít, <I>listen</I> poslouchat, <I>rain</I> pršet, <I>know</I> vědět, <I>admire</I> obdivovat, <I>belong</I> náležet, <I>work</I> pracovat, <I>carry</I> nést, <I>wear</I> nosit (na sobě), <I>hold</I> držet, <I>live</I> žít, <I>study</I> studovat, <I>teach</I> učit, <I>wait</I> čekat, <I>fight</I> bojovat, <I>play</I> hrát, <I>walk</I> kráčet, <I>wash</I> mýt (se), <I>fly</I> letět, <I>follow</I> následovat, <I>linger</I> prodlévat aj. Např. usíná-li někdo a je-li proces usínání (telický proces) přerušen, nelze říci, že usnul. Naproti tomu spal-li někdo (atelický proces) a byl-li jeho spánek přerušen dříve, než by se sám probudil, zůstává skutečností, že spal.
Slovesa, která mohou, ale nemusí být zaměřena na nějaký cíl, jsou telická nebo atelická podle toho, zda je jich užito s doplněním, přičemž hraje úlohu i typ doplnění. Je tedy přesnější mluvit o telických a atelických predikacích. Např. <I>sing</I> zpívat je děj atelický, srov. <I>she sings beautifully</I> krásně zpívá, avšak <I>she sang a song</I> (zazpívala píseň) je děj telický. Některé typy předmětu však atelickou predikaci v telickou nemění, srov. <I>we played chess</I> hráli jsme šachy (děj atelický); teprve <I>we played a game of chess</I> (zahráli jsme si partii šachu) je děj telický.
Rozdíl mezi telickým a atelickým dějem má důsledky pro význam prosté a průběhové konjugace. U atelických dějů se rozdíl mezi prostou a průběhovou konjugací týká pouze dočasnosti a aktuálnosti děje (průběhová konjugace předkládá děj jako aktuálně probíhající, dočasný, na rozdíl od obecnější platnosti děje vyjádřeného konjugací prostou), srov. <I>he travelled abroad</I> – <I>he was travelling abroad</I> cestoval v cizině. U telických dějů jde o rozdíl v dovršení děje, který se v češtině projevuje v různém vidu: prostá konjugace předkládá telický děj jako dovršený, průběhová konjugace jako nedovršený, srov. <I>our team won</I> naše mužstvo vyhrálo – <I>our team was winning</I> naše mužstvo vyhrávalo. (Interpretace prostého tvaru, pokud jde o dovršenost děje, může však být ovlivněna kontextem, viz 8.82.23.)'$
'8.72','Z hlediska dynamičnosti slovesného děje se anglická slovesa dělí na dynamická, označující děje, činnosti a procesy, a nedynamická, vyjadřující stavy, vztahy a postoje.
Mezi dynamickými slovesy lze vyčlenit děje a činnosti, které lze přímo pozorovat, např. <I>move</I> pohybovat (se), <I>hurry</I> spěchat, <I>tremble</I> chvět se, <I>play</I> hrát (si), <I>walk</I> kráčet, <I>carry</I> nést, <I>laugh</I> smát se, <I>try</I> snažit se apod.; mentální procesy jako <I>think (about</I>, <I>over)</I>, <I>wonder (about)</I>, <I>puzzle (over)</I> přemýšlet, <I>consider</I> uvažovat, <I>guess</I> hádat, <I>count</I>, <I>calculate</I> počítat apod.; rozvíjející se děje a činnosti, popř. změny stavu, např. <I>develop</I> vyvíjet se, <I>grow</I> růst, <I>increase</I> zvětšovat (se), <I>improve</I> zlepšovat (se), <I>change</I> měnit (se), <I>deepen</I> prohloubit (se), <I>mature</I> dospívat apod.; slovesa vyjadřující děj, jehož jednotlivé akty mají krátké trvání (slovesa momentánní), např. <I>bang</I> bouchnout, <I>hop</I> poskakovat, <I>jump</I> skákat, <I>stab</I> bodnout, <I>prick</I> píchnout, <I>sting</I> uštknout, <I>tap</I> ťukat, klepat, <I>knock</I> klepat, srazit, <I>strike</I>, <I>hit</I> udeřit, <I>fling</I> mrštit, <I>interrupt</I> přerušit, <I>drop</I> upustit, <I>kick</I> kopnout, <I>crash</I> zřítit se apod.; a četné další sémantické podtřídy, které se v anglickém slovesném systému zvlášť neprojevují.
K nedynamickým slovesům patří slovesa vyjadřující tělesné stavy, např. <I>feel</I> cítit, <I>hurt</I>, <I>ache</I> bolet, <I>itch</I> svrbět; slovesa smyslového vnímání <I>see</I> vidět, <I>hear</I> slyšet, <I>smell</I> cítit (čichem), <I>taste</I> chutnat, <I>feel</I> cítit (hmatem); slovesa označující intelektuální, volní a citové stavy, postoje a reakce, např. <I>know</I> vědět, <I>understand</I> rozumět, <I>believe</I> věřit, <I>doubt</I> pochybovat, <I>hope</I> doufat, <I>think</I> myslet, <I>suppose</I> předpokládat, <I>imagine</I> představit si, <I>regard (as)</I>, <I>consider</I> považovat (za), <I>regret</I> litovat, <I>appreciate</I> oceňovat, <I>remember</I> pamatovat si, vzpomenout si, <I>realize</I> uvědomit si, <I>want</I> chtít, <I>wish</I> přát si, <I>need</I> potřebovat, <I>intend</I>, <I>mean</I> mít v úmyslu, <I>like</I> mít rád, <I>prefer</I> dávat přednost, <I>love</I> milovat, <I>fancy</I> mít zálitu (v), mít rád, <I>favour</I> přát (čemu), <I>care</I> stát, dbát (oč), <I>adore</I> zbožňovat, <I>hate</I> nenávidět, <I>dislike</I> nemít rád, <I>detest</I> ošklivit si, <I>abhor</I> hnusit si, <I>miss</I> postrádat, <I>fear</I> bát se, <I>mind</I> vadit apod.; dále slovesa označující vztahy a stavy mimo lidský subjekt nebo které se ho dotýkají z vnějšku, např. <I>contain</I> obsahovat, <I>include</I> zahrnovat, <I>comprise</I> obsahovat, zahrnovat, <I>involve</I> zahrnovat, <I>consist</I> skládat se, <I>constitute</I> vytvářet, <I>concern</I> týkat se, <I>mean</I>, <I>signify</I> znamenat, <I>matter</I> záležet (na čem), <I>fit</I> hodit se, padnout, <I>equal</I> rovnat se, <I>measure</I> měřit (= mít míru), <I>weigh</I> vážit (= mít váhu), <I>cost</I> stát (o ceně), <I>last</I> trvat, <I>suffice</I> stačit, <I>exceed</I> přesáhnout, <I>surpass</I> přesáhnout, <I>owe</I> dlužit, <I>own</I> vlastnit, <I>possess</I> mít, vlastnit, <I>belong</I> náležet, <I>differ</I> lišit se, <I>resemble</I> podobat se, <I>depend</I> záviset, <I>extend</I> táhnout se, rozprostírat se, <I>lack</I> scházet, postrádat, nemít, <I>result</I> mít za následek, <I>deserve</I> zasloužit si aj.
Některá slovesa patří k oběma třídám, tak <I>think</I> ve významu „myslet“ je nedynamické, ve významu „přemýšlet“ dynamické, podobně <I>consider</I> „považovat (za)“ je nedynamické, „uvažovat“ dynamické, <I>wonder „</I>divit se“ je nedynamické, „přemýšlet“ dynamické, <I>puzzle</I> „zmást“ je nedynamické, „přemýšlet“ dynamické, <I>weight</I>, <I>measure</I> „mít váhu/míru“ nedynamické, „(z)vážit“, „(z)měřit“ dynamické aj.
Pokud jde o vztahy mezi (a)teličnosti a (ne)dynamičností, dynamická slovesa zahrnují jak slovesa telická, např. <I>change</I> změnit (se), <I>improve</I> zlepšit (se), <I>take</I> vzít, <I>fall</I> padat, <I>drop</I> upustit, <I>throw</I> hodit aj., tak slovesa atelická, např. <I>teach</I> učit, <I>study</I> studovat, <I>wash</I> umývat (se), <I>fly</I> letět apod., jakož i slovesa, jejichž teličnost či ateličnost závisí na doplnění, např. telické <I>write a book,</I> atelické <I>write</I>. Nedynamická slovesa jsou většinou atelická, avšak některá jsou telická, např. <I>recognize</I> poznat, <I>grasp</I>, <I>understand</I>, <I>get</I> pochopit, <I>discern</I> rozlišit; i u těchto sloves hraje úlohu typ doplnění, srov. atelické <I>suffer from frequent headaches</I> trpět častým bolením hlavy a telické <I>suffer a blow</I> utrpět ránu, podobně <I>I know him well</I> znám ho dobře – <I>I knew him at once</I> poznal jsem ho ihned.
<note id="8.72/P44">
Zvláštní skupinu, kterou nelze vymezit jen sémanticky, tvoří slovesa performativní. Jsou to slovesa, jejichž děj, pokud jich je užito v 1. os. singuláru prézentu, se realizuje jejich vyřčením nebo napsáním. Performativní výrok lze explicitně jako takový označit pomocí <I>hereby</I> tímto: <I>I herby promise that…</I> Tímto slibuji, že… Performativní slovesa jsou verba dicendi v širokém slova smyslu, např. <I>I agreee</I> souhlasím, <I>I admit</I> připouštím, <I>I beg</I> prosím, <I>I bet</I> sázím se, <I>I call</I> nazývám, <I>I consent</I> souhlasím, <I>I declare</I> prohlašuji, <I>I demand</I> žádám, <I>I deny</I> popírám, <I>I forbid</I> zakazuji, <I>I insist</I> trvám (na něčem), <I>I refuse</I> odmítám, <I>I object</I> namítám, <I>I promise</I> slibuji, <I>I request</I> (zdvořile) žádám, <I>I suggest</I> navrhuji, <I>I warn</I> varuji, <I>I apologize</I> omlouvám se apod., např. <I>I declare the meeting closed</I> prohlašuji schůzi za skončenou, <I>I name this ship The Invincible</I> jmenuji tuto loď Neporazitelnou (při spouštění lodi na vodu) apod. Performativní slovesa netvoří průběhovou konjugaci (viz 8.82.22). V jiné než 1. osobě nejde o performační akt, nýbrž o referování o tom, co dělá (dělala) jiná osoba: <I>he warned me</I> varoval mě.
</note>
Sémantická třída slovesná ovlivňuje účast slovesa v temporálních, temporálně-vidových a modálních kategoriích. Slovesný význam ovlivňuje možnost tvořit průběhovou konjugaci (viz 8.82.22), imperativ (viz 8.83.2) a kombinovatelnost s modalitou dispoziční (viz 8.44).'$
'8.8. Slovesné kategorie','Morfologické kategorie anglického slovesa zahrnují osobu, číslo, čas, způsob a rod. Osoba a číslo jsou u slovesa pouze kategorie kongruenční, tj. vyjadřují shodu určitého slovesa v osobě a čísle s podmětem. Kategorie vlastní slovesu jsou pouze čas, způsob a slovesný rod.'$
'8.81 Osoba a číslo','Kategorie osoby a čísla se projevují v osobních koncovkách a singulárových a plurálových tvarech slovesa. V angličtině se formální prostředky obou těchto kategorií omezují na protiklad 3. os. singuláru prézentu, která má u lexikálních a pomocných sloves koncovku <I>-(e)s</I> (viz 8.11) proti všem ostatním osobám singuláru a plurálu, které jsou bez koncovky (mají formu slovesného základu). V préteritu a u modálních sloves se kategorie osoby a čísla na slovesném tvaru neprojevuje vůbec (pro všechny osoby a obě čísla je stejný tvar, viz 8.882.1, 8.41 a 13.11).
Jediné sloveso <I>be</I> má zvláštní tvar pro 1. os. singuláru prézentu <I>am</I>, takže rozlišuje singulár a plurál: <I>I am</I>, <I>he</I>/<I>she</I>/<I>it is</I> – <I>we</I>/<I>you</I>/<I>they are</I>. Rovněž v préteritu je singulár a plurál rozlišen, avšak 1. os. singuláru se od 3. os. singuláru neliší: <I>I</I>/<I>he</I>/<I>she</I>/<I>it was</I> – <I>we</I>/<I>you</I>/<I>they were</I>.
Ve futuru a v kondicionálu je odlišena 1. os. singuláru a plurálu od ostatních osob pomocným slovesem <I>shall</I>/<I>should</I> proti <I>will</I>/<I>would</I> v ostatních osobách (viz 8.82.1, 8.83.3).
<note id="8.81/P45">
V nespisovném jazyce je formální rozlišení singuláru a plurálu v préteritu slovesa <I>be</I> odstraněno ve prospěch tvaru <I>was</I>: <I>we</I>/<I>you</I>/<I>they was</I>.
</note>
<note id="8.81/P46">
Archaická 2. os. singuláru <I>thou</I> ty (viz 4.11) se pojí se slovesnou koncovkou <I>-st</I>, u <I>be</I> a modálních sloves <I>-t</I>: <I>thou hast</I>, <I>thou art</I>, <I>thou shalt not steal</I> nepokradeš, <I>what say’st thou?</I> co říkáš? V 3. os. singuláru se místo <I>-(e)s</I> archaicky vyskytuje <I>-th</I>: <I>he doth</I>, <I>hath</I>, <I>loveth</I> apod.
</note>'$
'8.82','Čas jako slovesná kategorie není totožný s časem mimojazykovým, nýbrž vyjadřuje časové zařazení děje z hlediska mluvčího nebo časové vztahy mezi různými ději vůči sobě navzájem. Děje současné s dobou promluvy jsou z hlediska mluvčího přítomné, děje předcházející před dobou promluvy jsou minulé a děje následující po době promluvy jsou budoucí. Čas je tedy deiktická kategorie jako některá zájmena a příslovce (viz 1.2).
<note id="8.82/P47">
Angličtina má pro čas jako slovesnou kategorii a čas mimojazykový různá označení: <I>tense</I> (slovesný čas) – <I>time</I> (mimojazykový čas).
</note>'$
'8.82.1 Časové formy anglického slovesa se dělí na jednoduché a složené.','Jednoduché tvary se vyskytují pouze v kladném indikativu prostého prézentu a préterita.
V prézentu má zvláštní tvar pouze 3. os. singuláru (viz 8.11).
<table><I>I work</I> pracuji <I>we work</I> pracujeme
<I>you work</I> pracuješ <I>you work</I> pracujete
<I>he</I>/<I>she</I>/<I>it works</I> pracuje <I>they work</I> pracují</table>
V záporu a otázce mají lexikální slovessa perifrastickou konjugaci skládající se z určitých tvarů pomocného slovesa <I>do</I> (viz 8.33) a infinitivu lexikálního slovesa: <I>I do not work</I> nepracuji, <I>do you work?</I> pracuješ? <I>doesn’t he work? does he not work?</I> nepracuje? atd. (postavení záporu v záporné otázce viz 8.43).
V préteritu je pouze jeden tvar pro všechny osoby a obě čísla. Pravidelná slovesa mají preteritální sufix <I>-ed</I> (viz 8.13), nepravidelná slovesa mají v préteritu zvláštní tvar (viz 8.2). <I>I</I>/<I>he</I>/<I>she</I>/<I>it</I>/<I>we</I>/<I>you</I>/<I>they worked</I> pracoval jsem, pracoval jsi atd. <I>I</I>/<I>he</I>/<I>she</I>/<I>it</I>/<I>we</I>/<I>you</I>/<I>they wrote</I> psal jsem, psal jsi atd.
Zápor a otázka se tvoří obdobně jako v prézentu (pomocí preteritálního tvaru <I>did</I> pomocného slovesa <I>do</I> a infinitivu lexikálního slovesa): <I>I did not work</I> nepracoval jsem, <I>you did not begin</I> nezačal jsi, <I>did he work?</I> pracoval? <I>didn’t they write? did they not write?</I> nepsali? atd.
Složené tvary se skládají z jednoho nebo více pomocných sloves a příčestí nebo infinitivu lexikálního slovesa. Jelikož obsahují pomocné sloveso, otázku tvoří prostou inverzí podmětu a prvního pomocného slovesa (= určitého tvaru slovesného) a zápor připojením záporné částice za první pomocné sloveso (viz 8.3).
Složené tvary s pomocným slovesem <I>have</I> a minulým příčestím konstituují prosté perfektum a plusquamperfektum.
Prosté perfektum se skládá z prézentních tvarů pomocného slovesa <I>have</I> a minulého příčestí lexikálního slovesa. Minulé příčestí pravidelných sloves má sufix <I>-ed</I> (stejný jako v préteritu, viz 8.13), minulé příčestí nepravidelných sloves má zvláštní tvar (viz 8.2).
<table><I>I have worked</I> pracoval jsem
<I>you have worked</I> pracoval jsi
<I>he</I>/<I>she</I>/<I>it has worked</I> pracoval/a/o
<I>we have worked</I> pracovali jsme
<I>you have worked</I> pracovali jste
<I>they have worked</I> pracovali/ly/la
<I>I have begun</I> začal jsem
<I>you have begun</I> začal jsi
<I>he</I>/<I>she</I>/<I>it has begun</I> začal/a/o
<I>we have begun</I> začali jsme
<I>you have begun</I> začali jste
<I>they have begun</I> začali/ly/la</table>
Zápor a otázka <I>I have not worked</I>, <I>you have not begun</I>, <I>has he worked? have they begun? haven’t we begun? have we not begun?</I>
Prosté plusquamperfektum se liší od prostého perfekta pouze preteritálními tvary pomocného slovesa.
<I>I</I>/<I>he</I>/<I>she</I>/<I>it</I>/<I>we</I>/<I>you</I>/<I>they had worked</I> pracoval jsem, pracoval jsi atd.
<I>I</I>/<I>he</I>/<I>she</I>/<I>it</I>/<I>we</I>/<I>you</I>/<I>they had begun</I> začal jsem, začal jsi atd.
Zápor a otázka <I>I had not worked</I>, <I>you had not begun</I>, <I>had he worked? had they begun? hadn’t we begun? had we not begun?</I>
Složené tvary s pomocným slovesem <I>shall</I> nebo <I>will</I> a infinitivem lexikálního slovesa vytvářejí prosté futurum. <I>Shall</I> se užívá v 1. os. singuláru a plurálu, v ostatních osobách se užívá <I>will</I>:
<table><I>I shall work</I> budu pracovat
<I>you will work</I> budeš pracovat
<I>he</I>/<I>she</I>/<I>it will work</I> bude pracovat
<I>
we shall work</I> budeme pracovat
<I>you will work</I> budete pracovat
<I>they will work</I> budou pracovat</table>
Pomocné sloveso 1. os. <I>shall</I> se vyskytuje hlavně v britské angličtině, avšak i zde alternuje s<I> will</I>, <I>’ll</I>: <I>I</I>/<I>we shall come</I>, <I>I</I>/<I>we will come</I>, <I>I</I>/<I>we’ll come</I>. V americké angličtině se v běžně mluvenm jazyce v 1. os. užívá jen <I>will</I>, <I>’ll</I>. <I>I</I>/<I>we shall (come)</I> je zde omezeno na literární a formální styl.
V otázce je užívání pomocných sloves stejné jako ve větě oznamovací, avšak zatímco v oznamovací větě <I>shall</I> a <I>will</I> jako prostředky futura pozbývají svůj modální význam, srov. <I>I shall</I>/<I>will</I>/<I>’ll be sixty next month</I> příští měsíc mi bude šedesát, v otázce 1. a 2. os. se často modální význam uchovává: <I>What shall I do?</I> Co budu dělat?/Co mám dělat? (modalita záhodnostní), <I>Will you come?</I> Přijdete?/Přijďte (výzva). <I>Shall I</I>/<I>Shall we (come)</I> se vyskytuje i v běžné mluvené americké angličtině, avšak má zde vždy modální význam „mám“. V britské angličtině se vedle futurálního <I>shall I</I>/<I>shall we</I> užívá též <I>will I</I>/<I>will we</I>.
<note id="8.82.1/P48">
Ve formálním stylu se <I>shall</I> vyskytuje místo <I>will</I> v 2. os. v otázce: <I>Shall you come?</I> Přijdete?
</note>
Záporné tvary jsou <I>I shall not</I>/<I>shan’t come</I>, <I>he will not</I>/<I>won’t come</I>, <I>won’t you come? will you not come?</I> atd.
Vedle budoucího času má angličtina předbudoucí čas, který se liší tím, že za pomocným slovesem <I>shall</I>/<I>will</I> následuje místo přítomného infinitivu infinitiv minulý:
<table><I>I shall have worked we shall have worked</I>
budu pracovat/mít odpracováno budeme pracovat/mít odpracováno
<I>you will have worked you will have worked</I>
budeš pracovat/mít odpracováno budete pracovat/mít odpracováno
<I>he</I>/<I>she</I>/<I>it will have worked they will have worked</I>
bude pracovat/mít odpracováno budou pracovat/mít odpracováno
<I>
I shall have written we shall have written</I>
napíšu/budu mít napsáno napíšeme/budeme mít napsáno
<I>you will have written you will have written</I>
napíšeš/budeš mít napsáno napíšete/budete mít napsáno
<I>he</I>/<I>she</I>/<I>it will have written they will have written</I>
napíše/bude mít napsáno napíší/budou mít napsáno</table>
Vedle systému prostých temporálních tvarů slovesných má angličtina paralelní systém průběhových tvarů slovesných. Průběhové tvary se skládají z pomocného slovesa <I>be</I> v příslušné temporální formě a přítomného příčestí lexikálního slovesa.
<table><I>
I work I am working</I> pracuji
<I>I worked I was working</I> pracoval jsem<I>
I have worked I have been working</I> pracoval jsem<I>
I had worked I had been working</I> pracoval jsem<I>
I shall work I shall be working</I> budu pracovat<I>
I shall have worked I shall have been working</I> budu pracovat</table>
Zápor a otázka se tvoří stejně jako u ostatních složených tvarů slovesných: <I>he is not working</I> nepracuje, <I>are you working?</I> pracujete? <I>aren’t they working? are they not working?</I> nepracují?'$
'8.82.2 Temporální systém určitých tvarů slovesných','Anglický temporální systém se shoduje s českým v základním dělení dějů na přítomné, minulé a budoucí, avšak uvnitř jednotlivých časových sfér jsou značné rozdíly. Zatímco čeština má pro každou časovou sféru v podstatě jeden čas, který ovšem disponuje modifikacemi vidovými, jsou všechny anglické časy zastoupeny dvěma soubory tvarů, tvary prostými a průběhovými, a navíc stojí základní časy (prézens, préterium a futurum) v protikladu k časům perfektním (perfektum, plusquamperfektum, předbudoucí čas).'$
'8.82.21 Prosté tvary slovesné','Základní člen systému prostých tvarů slovesných je v angličtině stejně jako v češtině a v jiných jazycích prézens, neboť vyjadřuje nejen děje přítomné, ale i atemporální, budoucí a minulé.
(a) Přítomné děje mohou vyjadřovat bezprostřední přítomnost vzhledem k okamžiku promluvy (<I>now</I>, <I>at this moment</I>) nebo delší časové období, současnost s okamžikem promluvy (<I>today</I>, <I>these days</I>, <I>at present</I> apod.). Prostý prézens vyjadřuje jak bezprostřední, tak déle trvající přítomnost.
Bezprostřední přítomnost vyjadřuje prostý prézens v případech jako <I>Oh, Tommy, my head hurts!</I> (S. Wilson 33) Tommy, bolí mě hlava. <I>What does your watch say?</I> (Greene 22) Kolik ukazují vaše hodinky?
Srovnej různý rozsah doby, na niž odkazuje prostý prézens, v případech jako <I>look, it works!</I> podívej se, funguje to – <I>she works very hard at present</I> v současné době pracuje velmi pilně – <I>she works at an office</I> pracuje (je zaměstnána) v kanceláři.
Bezprostřední přítomnost se vyjadřuje prostým prézentem u sloves nedynamických (viz 8.72): sloves vyjadřujících tělesné stavy jako <I>ache</I>, <I>hurt</I> bolet, <I>feel</I> cítit, <I>itch</I> svrbět aj., např. <I>I don’t feel well</I> necítím se dobře; u sloves smyslového vnímání <I>see</I> vidět, <I>hear</I> slyšet, <I>feel</I> cítit (hmatem), <I>smell</I> cítit (čichem), <I>taste</I> chutnat, např. <I>do you see that man over there?</I> vidíte támhle toho člověka?; slovesa smyslového vnímání často odkazují na bezprostřední přítomnost pomocí <I>can</I> (viz 8.44.11), např. <I>I can smell a faint odour of disinfectant</I> cítím slabý zápach po desinfekci. Dále sem patří slovesa vyjadřující intelektuální, volní a emocionální stavy, postoje a reakce (viz 8.72), např. <I>I hope you understand.</I> (Adams 96) Doufám, že chápete. <I>I don’t know what you mean.</I> Nevím, co (tím) myslíte. <I>Do you like it here?</I> Líbí se vám tady? <I>I realize my error.</I> Uvědomuji si svůj omyl. Dále u sloves sponových, sloves vyjadřujících různé vztahy a stavy a u sloves performativních, např. <I>are you cold?</I> je vám zima?, <I>it seems odd</I> zdá se to divné, <I>I have no say in this matter</I> nemám v této věci slovo, <I>does it concern us?</I> týká se nás to?, <I>it weighs three pounds</I> váží to tři libry, <I>I beg your pardon</I> prosím za prominutí (s klesavou intonací; se stoupavou intonací žádost o opakování, české <I>prosím?</I>), <I>I bet you a pound</I> sázím se s tebou o libru, <I>I demand an explanation</I> žádám vysvětlení apod.
V určitých kontextech se slovesa těchto sémantických tříd mohou rekategorizovat v slovesa akční a pak se bezprostřední přítomnost vyjadřuje průběhovým prézentem (viz 8.82.22a). Rozdíl mezi statickým a dynamickým pojetím slovesného děje je dobře patrný v případech jako <I>this tickles</I> to lechtá – <I>you are tickling me</I> lechtáš mě, <I>this amuses me</I> tohle mě baví – <I>are you amusing yourself?</I> bavíte se?, <I>my feet hurt</I> bolí mě nohy – <I>you are hurting me</I> děláš mi bolest (např. stiskem), <I>this light tries my eyes</I> tohle světlo mi namáhá zrak – <I>you are trying my patience</I> pokoušíš mou trpělivost, <I>your dress sits well on you</I> šaty vám dobře padnou – <I>they’re sitting over there</I> sedí támhle apod. Obecně je dynamické pojetí slovesného děje více spjato s podměty životnými, nedynamické s podměty neživotnými. Mezi oběma skupinami však není ostrá hranice a v mnoha případech jsou možné oba tvary, např. <I>you look</I>/<I>are looking fine</I> vypadáte pěkně, <I>I feel</I>/<I>am feeling better</I> cítím se lépe, <I>your slip shows</I>/<I>is showing</I> kouká ti spodnička, <I>my foot itches</I>/<I>is itching</I> svrbí mě noha, <I>my arm aches</I>/<I>is aching</I> bolí mě ruka aj. U některých sloves je dějové a nedějové pojetí spojeno s jiným významem, srov. <I>what do think of it?</I> co si o tom myslíte (jaký je váš názor)? – <I>what are you thinking of?</I> o čem přemýšlíte, na co myslíte? <I>I consider it unsuitable</I> považuji to za nevhodné – <I>we’re considering the other alternative</I> uvažujeme o druhé možnosti, <I>I wonder what he wants</I> jsem zvědav, co chce (copak asi chce) – <I>I am wondering how to get there</I> přemýšlím, jak se tam dostat.
S vyjádřením bezprostřední přítomnosti prostým prézentem se setkáváme u sloves vyjadřujících působení na psychický stav v případech jako <I>you flatter me</I> lichotíte mi, <I>you frighten me</I> děsíš mě, <I>you surprise</I>/<I>amaze me</I> překvapujete mě/udivujete mě apod. I dějové slovesné významy jsou v některých případech vyjádřeny prostým prézentem, neboť prosté tvary jako základní člen protikladu zahrnují širší orkuh významů, a tedy i význam vlastní průběhovým tvarům. Prostého tvaru se užívá při inverzi typu <I>here comes John</I> tady jde Jan, <I>there goes your uncle</I> támhle jde tvůj strýc a dále, je-li relevantním rysem děje nikoliv jeho průběh, nýbrž nějaký jiný aspekt, srov.: <I>you are walking too fast</I> jdeš moc rychle <I>– you walk as if your feet hurt</I> jdeš, jako by tě bolely nohy, <I>she’s talking nonsese</I> mluví nesmysly – <I>she talks as if nothing has happened</I> mluví, jako by se nic nestalo, <I>what are you doing?</I> co děláte? – <I>why do you do it like that?</I> proč to tak děláte? Srovnej též <I>I send the offprints under separate cover</I> posílám separáty zvlášť, <I>I enclose the programme</I> přikládám program (v dopise) apod.
Další významy prostého prézentu zahrnují vyjadřování děje nadčasového, obecně platného, např. <I>two plus two equals four</I> dvě a dvě jsou čtyři, <I>Spain borders upon France and Portugal</I> Španělsko hraničí s Francií a Portugalskem, <I>Chamonix lies at the foot of Mt. Blanc</I> Chamonix leží na úpatí Mont Blancu, <I>the Rhine flows into the Atlantic</I> Rýn se vlévá do Atlantského oceánu; <I>Lead appears with zinc and also with silver.</I> (Jones 206) Olovo se vyskytuje se zinkem a také se stříbrem. <I>A jungle society conforms to jungle laws.</I> (Fraser 269) Společnost podobná džungli se přizpůsobuje zákonům džungle.
S prostým prézentem vyjadřujícím děj obecně platný se setkáváme v příslovích, např. <I>haste makes waste</I> práce chvatná málo platná, <I>new brooms sweep clean</I> nové koště dobře mete, <I>actions speak louder than words</I> činy mluví hlasitěji než slova, <I>still waters run deep</I> tichá voda břehy mele, <I>birds of a feather flock together</I> vrána k vráně sedá aj.
Prostý prézens dále vyjadřuje obecnou charakteristiku, např. <I>the lake abounds in fish</I> v jezeře je hodně ryb (jezero oplývá…), <I>that pail leaks</I> to vědro teče, <I>the dress buttons up the back</I> šaty se zapínají vzadu, <I>he doesn’t smoke</I> nekouří (je nekuřák) apod. Obecná charakteristika je blízká ději nadčasovému, srov. <I>oil floats on water</I> olej plave na vodě. Oba tyto významy jsou v ostrém protikladu k ději aktuálně probíhajícímu, srov. <I>water boils at 100 ºC</I> voda se vaří při 100 ºC – <I>the water for tea is boiling</I> voda na čaj se vaří.
Obecná, nadčasová platnost nebo charakterizační povaha děje jsou často průvodním rysem dějů opakovaných, pravidelných, obvyklých, např. <I>it rains a lot there in autumn</I> na podzim tam hodně prší, <I>the skiing season usually begins in December</I> lyžařská sezóna obvykle začíná v prosinci, <I>I get up early</I> vstávám časně.
Prostý prézens se dále užívá, tvoří-li několik přítomných dějů posloupnost, tj. při popisu probíhajících dějů, např. při sportovních reportážích, při předvádění pracovních a jiných postupů, v režijních poznámkách (vyprávění v přítomném čase) apod., např. <I>Smith passes to Brown, Brown shoots, and scores.</I> Smith přihrává Brownovi, Brown střílí a skóruje; <I>I take a tablet, drop it in water and let it dissolve</I> beru tabletku, dávám ji do vody a nechávám ji rozpustit; <I>she bangs on the door, yells, but there is no answer</I> buší na dveře, křičí, ale nikdo se neozývá.
<note id="8.82.21/P49">
V reportážích o sportovních událostech, které nezahrnují rychlé střídání dějů, jako jsou např. veslařské závody, se užívá průběhového prézentu.
</note>
Vyprávění v přítomném čase se užívá též k popisu dějů minulých jako stylistického prostředku, a to jak v jazyce literárním, tak běžně mluveném, např. <I>the nuptial party at his daughter Judith’s wedding is the last scene of rejoicing in which Shakespeare takes part; two months afterwards his friends gather together again, to carry him to his grave; he dies on the 23rd April, on his fifty-third birthday</I> svatební hostina na svatbě dcery Judity je poslední radostná událost, které se Shakespeare účastní; o dva měsíce později se jeho přátelé opět shromáždí, aby ho donesli do hrobu; umírá 23. dubna, na své třiapadesáté narozeniny.
Prostým prézentem se vyjadřuje děj budoucí, nejčastěji ve vedlejších větách časových a podmínkových (viz 16.23.2 a 16.23.43a), např. <I>I suppose it’s better to wait until Dr. Graham comes.</I> (Christie 123) Myslím, že bude lepší počkat, až přijde dr. Graham.
Některá slovesa, především slovesa odcházení a přicházení (<I>come</I>, <I>arrive</I> přijít, přijet, <I>go</I>, <I>leave, depart</I> odejít, odjet, <I>return</I> vrátit se, <I>sail</I> plavit se, <I>land</I> přistát aj.) a jiná slovesa pohybová (<I>play</I> hrát, <I>call</I> navštívit, <I>dine</I> obědvat aj.) a slovesa vyjadřující počáteční a konečnou fázi děje (<I>begin</I>, <I>start</I> začít, <I>end</I>, <I>finish</I> skončit), vyjadřují budoucnost prostým prézentem i ve větě hlavní. Také v češtině v tomto případě bývá přítomný čas. Budoucí platnost děje je v těchto případech zpravidla indikována přítomností časového určení, např. <I>the last train leaves at midnight</I> poslední vlak odjíží o půlnoci, <I>when does the ship sail?</I> kdy loď odplouvá? <I>examinations begin next week</I> zkoušky začínají příští týden.
<note id="8.82.21/P50">
V případech jako <I>the last train leaves at midnight</I> jde zároveň o děj opakovaný.
</note>
(b) Pro vyjadřování dějů minulých má angličtina tři prosté časy, préteritu, perfektum a plusquamperfektum. V češtině těmto časům odpovídá jeden čas minulý (české plusquamperfektum je řídký archaismus). Anglické minulé časy se liší podle toho, na jakou časovou sféru odkazují. Préteritum a perfektum odkazují na minulou dobu předcházející před přítomností, plusquamperfektum odkazuje na minulou dobu předcházející před bližší dobou minulou. Temporální význam slovesného tvaru může být ovlivněn kontextem, zejména přítomností adverbiálních časových určení.
Kontextově nezávislý význam préterita a perfekta se liší charakterem minulé doby, na kterou odkazují, a vztahem k přítomnosti. Préteritum odkazuje na určitou dobu minulou, tj. vyjadřuje děj nespojený s přítomností nebo u něhož spojení s přítomností není relevantní. Perfektum vyjadřuje minulý děj, který se odehrával v neurčité, nespecifikované minulosti, neoddělené od přítomnosti ostrou hranicí, a který je z hlediska přítomnosti relevantní (např. nějakým svým následkem); rysem perfekta je tedy spojitost s přítomností.
Užití perfekta a préterita v jinak stejných větách zpravidla implikuje jiný kontext. Např. věta <I>you look worried – what’s happened?</I> (vypadáte ustaraně, co se stalo?) implikuje, že mluvčí neví, co je příčinou ustaraného výrazu osloveného, kdežto táž věta s préteritem <I>you look worried – what happened?</I> implikuje, že mluvčí vztahuje ustaraný výraz osloveného k nějaké minulé události, o níž věděl, že se jí oslovený zúčastní (např. k nějakému jednání apod.). Pokud préteritum a perfektum odkazují na tutéž událost, odrážejí různou časovou orientaci mluvčího. Perfektum ve větě <I>Where’s Jane? – She’s gone to the cinema.</I> (Kde je Jana? – Šla do biografu) vyjadřuje orientaci mluvčího na přítomný výsledek, kdežto préteritum <I>she went to the cinema</I> je oreintováno k době odchodu.
<note id="8.82.21/P51">
Tento rozdíl v užívání préterita a perfekta je charakteristický pro britskou angličtinu. V americké hovorové angličtině se i při zřejmém vztahu k přítomnosti často užívá préterita (viz níže).
</note>
Perfektum odkazuje na neurčitou dobu minulou v případech jako <I>These views have aroused considerable interest.</I> (J. M. Smith 160) Tyot názory vzbudily značný zájem. U telických slov (viz 8.71) je často v popředí přítomný výsledek minulého děje, např. <I>Have you got a piece of sticking-plaster? I’ve cut myself.</I> Máte kousek náplasti? Řízl jsem se.
Z explicitního vztahu perfekta k přítomnosti vyplývá, že je to čas, kterým se sdělují aktuální novinky, např. užití perfekta ve větě <I>John has had a motor accident</I> (Jan měl dopravní nehodu) implikuje, že jde o nehodu z nedávné doby, jejíž následky ještě trvají. Podobně věta <I>have you seen the exhibition at the City Gallery?</I> (viděl jste výstavu v Městské galerii?) se týká výstavy, která je v době promluvy v příslušné galerii instalována. Jde-li o výstavu, která už skončila, je na místě préteritum.
Préteritum odkazuje na určitou identifikovatelnou dobu minulou v případech jako <I>did you have a pleasant journey?</I> měli jste příjemnou cestu?, <I>Mozrat was an infant prodigy</I> Mozart byl zázračné dítě.
<note id="8.82.21/P52">
U zemřelých osob lze užít perfekta, není-li platnost vyjadřovaného obsahu omeezena na dobu jejich života, srov. <I>Chaucer had great powers of observation</I> Chaucer měl velké pozorovací schopnosti – <I>Chaucer has been called the father of English poetry</I> Chaucer byl nazván otcem anglického básnictví.
</note>
<note id="8.82.21/P53">
Préteritum někdy odkazuje na nespecifikovanou dobu minulou, např. <I>I thought you might be interested</I> myslel jsem, že by vás to mohlo zajímat.
</note>
Rozdíl mezi préteritem a perfektem se dále projevuje při vyjadřování dějových posloupností. V zásadě řada minulých dějů vytvářejícících posloupnost se vyjadřuje préteritem, např. <I>We sat on the couch and she played record, Jerome Kern, and we drank and I looked at the pictures of her husband’s ship.</I> (Anderson 320) Seděli jsme na gauči a ona pouštěla desky, Jerome Kerna, a pili jsme a já jsem se díval na fotografie lodi jejího manžela. Děje vyjádřené préteritem nemusí vyjadřovat chronologickou posloupnost, ani nevylučují iterativnost, avšak všechny jsou koreferenční v tom smyslu, že se týkají též události a tvoří tak jednu dějovou osnovu.
Naproti tomu děje vyjádřené perfektem se týkají různých příležitostí (a zpravidla implikují iterativnost), např. <I>I’ve read, I’ve listened to the radio, I’ve watched television, I’ve played classical music on my record-player – but I haven’t enjoyed anything as much as just sitting and doing nothing.</I> (Allen 1966:203) Četl jsem, poslouchal jsem rádio, díval jsem se na televizi, pouštěl jsem si desky s klasickou hudbou, ale ze všeho nejraději jsem jen seděl a nedělal nic. Préteritum by v tomto případě odkazovalo na určitou dobu minulou, např. <I>during my last holiday,</I> tj. popisované děje by opět byly v tomto smyslu koreferenční.
Tyto základní rozdíly ve významu préterita a perfekta se projevují v užívání s časovými určeními, a to jak u určení odpovídajících na otázku <I>kdy</I>, tak u určení typu <I>jak dlouho</I>.
Časová určení označující určitou dobu minulou (oddělenou od přítomnosti) se pojí s préteritem, určení označující neurčitou dobu minulou (neoddělenou od přítomnosti) s perfektem. Závaznost užití préterita s časovými určeními prvého typu je však větší než závaznost užití perfekta s určeními odkazujícími na neurčitou minulost, neboť časová určení jako <I>yesterday</I> včera, <I>last Friday</I> minulý pátek apod. připouštějí pouze užití préterita (jde o minulost oddělenou od přítomnosti), kdežto četná časová ručení typu <I>always</I> vždy, <I>never</I> nikdy apod. (která mohou odkazovat jak na minulost spojenou s přítomností, tak na minulost od přítomnosti oddělenou) připouštějí užití obou časů. Ze závaznosti užití préterita s časovým určením označujícím určitou minulost vyplývá, že relevantnost minulého děje z hlediska přítomnosti může být vyjádřena perfektem pouze tehdy, nejde-li o děj, který se odehrál v určité době minulé.
Préteritum se užívá s temporálními určeními typu <I>then</I> (tehdy) jako <I>yesterday</I> včera, <I>last week</I> minulý týden, <I>the other day</I> onehdy, <I>afterwards</I> potom, <I>ten minutes ago</I> před deseti minutami, <I>at four o’clock</I> ve čtyři hodiny, <I>at that time</I> v té době, <I>in 1914</I> r. 1914, <I>in the eighteenth century</I> v 18. století apod.: <I>I saw her yesterday</I> viděl jsem ji včera, <I>he phoned on Sunday</I> volal v neděli, <I>she left a moment ago</I> odešla před chvilkou, <I>he was killed in the war</I> byl zabit ve válce apod. <I>Last night I went to the movies by myself.</I> (Axelrod 522) Včera večer jsem šla sama do biografu.
Minulý děj může být zařazen do určité doby minulé vedlejší větu časovou, např. <I>That was when he was still a student, before I knew him.</I> (Osborne, Look Back 44) To bylo, když byl ještě student, než jsem se s ním seznámila. <I>It started during those first months we had alone together, after Hugh went abroad.</I> (Osborne, Look Back 54) Začalo to v těch prvních měsících, co jsme byli spolu sami, když Hugh odešel do ciziny.
V důsledku schopnosti vyjadřovat posloupnost minulých dějů je préteritum základní vyprávěcí čas, např. <I>We boys never knew any male authority. My father left us when I was three, and apart from some rare and fugitive visits he did not live with us again.</I> (Lee 60) My chlapci jsme nikdy nepoznali mužskou autoritu. Otec od nás odešel, když mi byly tři roky, a kromě několika vzácných a krátkých návštěv s námi už nežil.
K užití préterita stačí předchozí uvedení děje perfektem. Préteritum pak má podobnou funkci jako anaforický určitý člen (je prostředkem koreference), srov. <I>I have tasted it once but I didn’t like it</I> jednou jsem to ochutnal, ale nechutnalo mi to. <I>Have you been out today? – I went for a stroll, yes.</I> (Wodehouse, Plum Pie 23) Byl jsi dnes venku? – Ano, šel jsem se projít.
Syntakticky je préteritum podmíněno v závislé obsahové větě po minulém čase ve větě řídící (viz 16.21.7) a po <I>it’s time</I>: <I>It’s time we got back.</I> (Adams 19) Je čas, abychom se vrátili.
Modální funkci má préteritum v případech jako <I>Did you want to speak to me?</I> (Chtěl jste se mnou mluvit?), kde odkazuje na přítomnost (= Chcete se mnou mluvit?). Posunem do minulosti se mluvčí vyjadřuje tentativněji a tím i zdvořileji.
Ve větách podmínkových (viz 16.23.43b) a přacích (viz 16.21.5) préteritum vyjadřuje přítomný ireál.
Časová určení odkazující na neurčitou minulost, neoddělenou od přítomnosti, která bývají provázena perfektem, jsou <I>already</I> již, <I>yet</I> už (v otázce), ještě (při záporu), <I>just</I> právě, <I>before</I> dříve, <I>never</I> nikdy, <I>ever</I> (ně)kdy, <I>always</I> vždy, <I>often</I> často, <I>once</I> jednou, <I>many</I>/<I>three</I>/<I>four</I> atd. <I>times</I> mnoho/tři/čtyřikrát atd., <I>now</I> nyní aj. Míra závaznosti užívání perfekta je u různých výrazů této skupiny různá a také jsou rozdíly mezi britskou a americkou angličtinou. V mluvené hovorové americké angličtině se ve všech těchto případech často vyskytuje préteritum.
V britské angličtině bývá perfektum pravidlem u <I>already</I>, <I>just</I>, <I>yet</I> a <I>now,</I> např. <I>I’ve already eaten</I> už jsem jedl. <I>They’ve just turned the corner.</I> (Lynne 137) Právě zašli za roh. <I>You haven’t told him yet.</I> (Osborne, Look Back 27) Ještě jsi mu to neřekla. <I>I’ve finished now.</I> (Greene 17) Už jsem skončil.
<note id="8.82.21/P54">
<I>Just</I> má vedle časového významu „právě“ omezovací význam „jen“. V tomto významu se vyskytuje též s préteritem, srov. <I>I’ve just talked to him</I> právě jsem s ním mluvil – <I>I couldn’t stop, I just waved to him</I> nemohl jsem se zdržovat, jen jsem na něho zamával. Ve spojení s<I> now</I> se užívá s préteritem: <I>I talked to him just now.</I> Právě teď jsem s ním mluvil.
</note>
Se všemi ostatními určeními této skupiny se vyskytuje jak perfektum, tak préteritum (v americké angličtině je préteritum častější), např. <I>I’ve tried to tell you before.</I> (Osborne, Look Back 5) Snažila jsem se ti to říci už dříve. <I>Well, why didn’t you say so before?</I> (Osborne, Look Back 100) Proč jsi to neřekl dříve? <I>It’s always been out of the question.</I> (Osborne, Look Back 27) To bylo vždycky vyloučeno. <I>That always seemed a good enough reason to me.</I> (Osborne, Look Back 83) To se mi vždycky zdál být dost dobrý důvod. <I>I’ve never heard you talking like this about him.</I> (Osborne, Look Back 26) Nikdy jsem tě o něm neslyšel takhle mluvit. <I>You never dabbled in this kind of thing, did you?</I> (Osborne, Look Back 94) Nikdy jsi do něčeho takového nehudlařil, že ne?
<I>Never</I>, <I>ever</I>, <I>always</I>, <I>often</I>, <I>once</I>, <I>many times</I> aj. se ovšem mohou týkat určité minulosti bez spojitosti s okamžikem promluvy a pak se pojí jen s préteritem, např. <I>he was always at the top of his class when he was at school</I> když chodil do školy, byl vždycky ve třídě první.
<note id="8.82.21/P55">
<I>Once</I> ve významu „kdysi“ se pojí s préteritem, ve významu „jednou“ s oběma časy.
</note>
Časová určení typu <I>today</I> dnes, <I>this morning</I> dnes ráno, <I>this week</I> tento týden, <I>this year</I> letos apod. se rovněž vyskytují s oběma časy, např. <I>I’ve seen</I>/<I>I saw her this morning</I> viděl jsem ji dnes ráno, <I>we have been</I>/<I>we were very busy this month</I> tento měsíc jsme měli hodně práce apod.
<I>Recently</I>, <I>lately</I> (v poslední době, nedávno) se většinou pojí s perfektem, neboť zpravidla označjí období spojované s přítomností, např. <I>There have been a number of studies in recent years concerning various aspects of the transition from school to work.</I> (Carter 9) V posledních letech byla řada studií týkajících se různých stránek přechodu ze školy do práce. Také <I>past</I> a <I>last</I> se vyskytují s perfektem, pokud označují období spojené s přítomností, např. <I>In the last decade a new technical revolution has taken place.</I> (Fraser 25) V posledním desetiletí došlo k nové technické revoluci.
Z časových určení odkazujících na určitou dobu minulou se perfektum vyskytuje pouze s výrazy označujícími období, která ještě neskončila, jako <I>this week</I>, <I>in the last few days</I>, <I>in the past decade</I> apod. Jinak perfektum s časovým určením odkazujícím na určitou dobu minulou vyjadřuje děj opakovaný, např. <I>I have played tennis on Sunday(s)</I> hrál jsem tenis v neděli (v blíže nevymezené době minulé jsem chodil hrát v neděli tenis). Ve vedlejších větách časových perfektum vyjadřuje děj opakovaný nebo se vztahuje k budoucnosti, např. <I>I have usually stayed with my aunt when I have been in Prague.</I> Když jsem byl v Praze, obyčejně jsem byl u tety. <I>Let me go. – Not until you’ve apologised for being so nasty to everyone.</I> (Osborne, Look Back 23) Pusť mě. – Nepustím, dokud se neomluvíš, žes byl na všechny tak ošklivý. (viz 16.23.2).
Jak préteritum, tak perfektum se též vyskytují s časovými určeními odpovídajícími na otázku <I>jak dlouho?</I>, např. <I>for an hour</I> hodinu, <I>for two days</I> dva dny, <I>for weeks</I> týdny atd., <I>how long</I> jak dlouho, <I>since when</I> od kdy, <I>since last time</I> od minule atd., <I>all my life</I> celý můj život, <I>all these years</I> celá tato léta, <I>all this</I>/<I>the time</I> celou tu(hle) dobu, <I>to this very day</I> dodnes, <I>till now</I> do nynějška, <I>so far</I> dosud apod.
Préteritum se vyskytuje pouze tehdy, vymezují-li určení tohoto typu časový úsek v minulosti (tj. dobu nespojenou s přítomností), takže se jeho základní časový odkaz nemění, srov. <I>I waited for a year, a solid year, till I didn’t have an ounce of self-respect left in me.</I> (Gibson 363) Čekal jsem rok, plný rok, až mi nezbylo ani trochu sebeúcty.
Naproti tomu perfektum s těmito časovými určeními nabývá nového významu: vyjadřuje děj, který začal v minulosti a trvá do přítomnosti. Tento inkluzivní význam perfekta je kontextově vázaný, vyplývá pouze z přítomnosti časového určení typu <I>how long</I>. Srovnej <I>we have followed your advice for years</I> už léta se řídíme vaší radou – <I>we have followed your advice</I> řídíli jsme se vaší radou.
V češtině bývá inkluzivní čas v kladné větě často vyjádřen nedokonavým prézentem, např. <I>How long have you noticed that?</I> (Gordon 32) Jak dlouho to pozorujete? <I>Both inventions have since proved to be of general utility.</I> (J. M. Smith 283) Oba vynálezy se od té doby ukázaly být všeobecně užitečné. <I>The printing trade has gone through a continued process of mechanization since Gutenberg invented movable type.</I> (Fraser 25) Od té doby, co Gutenberg vynalezl pohyblivé typy, prochází tiskařství nepřetržitým mechanizačním procesem. <I>Mother, you’ve known me all my life.</I> (Owen 129) Maminko, znáš mě celý život.
Některá časová určení typu <I>how long</I> vyjadřují inkluzivní čas sama o sobě, např. <I>so far</I>, <I>up to now, until</I>/<I>till now</I>, <I>up to the present</I> doposud, <I>to this day</I> dodnes. Také časové <I>since</I>, ať má funkci časové spojky, předložky nebo adverbia, obsahuje sémantický rys „od nějaké doby v minulosti až do přítomnosti“. Užívání perfekta v těchto případech, přestože je ze sémantického hlediska redundantní, je obecné. Hlavní výjimka z tohoto pravidla je vazba <I>it’s a long time since...</I> je to už dlouho, co…, kde se zpravidla užívá prézentu, např. <I>it’s almost a year since we last met</I> je to už skoro rok, co jsme se naposled setkali.
Kromě případů jako <I>It’s a long time since…</I> je v časových souvětích se <I>since</I> v hlavní větě perfektum a ve vedlejší větě perfektum nebo préteritum podle toho, zda vedlejší věta lokalizuje počátek děje označovaného slovesem ve větě hlavní do určité či neurčité minulosti nebo vyjadřuje-li děj probíhající až do přítomnosti, současný s dějem ve větě hlavní. Nejčastěji bývá děj věty vedlejší lokalizován do určité minulosti, např. <I>You’ve behaved like this since I first came.</I> (Osborne, Look Back 67) Chováš se tak už od té doby, co jsem přišel. Nebo probíhá současně s dějem věty hlavní, např. <I>And since you’ve been here, everything’s certainly been worse than it’s ever been.</I> (Osborne, Look Back 72) A od té doby, co jsi zde, je všechno určitě horší, než to kdy bylo.
<note id="8.82.21/P56">
V americké angličtině se v záporných větách s inkluzivním perfektem vyskytuje u časového určení též předložka <I>in</I> místo <I>for,</I> např. <I>I haven’t been there in years</I> nebyl jsem tam už léta.
</note>
<note id="8.82.21/P57">
Někdy perfektum s časovým určením typu <I>how long</I> vyjadřuje děj skončený v minulosti, např. <I>he has lived many years abroad, but has now settled in his native place</I> žil mnoho let v cizině, ale nyní se usadil ve svém rodišti. Toto užívání mnozí mluvčí nepociťují jako správné.
</note>
<note id="8.82.21/P58">
S určeními typu <I>for a week</I> préteritum odkazuje na minulost, perfektum na dobu trvající do přítomnosti a prézens na budoucnost, srov. <I>I was his assistant only for a short time</I> byl jsem jeho asistentem jen krátkou dobu, <I>I have been his assistant only for a short time</I> jsem jeho asistentem teprve krátkou dobu, <I>I am his assistant only for a short time</I> jsem jeho asistentem jen na krátkou dobu. <I>For</I> bývá v těchto určeních fakultativní, viz 13.41.22b.
</note>
<note id="8.82.21/P59">
Záporná věta s časovým určením typu <I>for a month</I>, např. <I>Dick hasn’t been here for a month</I>, zpravidla obsahuje zápor větný, tj. „Ríša tady nebyl už měsíc“. Může však jít i o zápor členský v kontextu jako <I>Dick hasn’t been here for a month, but for a fortnight only</I> Ríša tady není měsíc, nýbrž jen čtrnáct dní (= Ríša tady je, ale nikoliv měsíc, nýbrž jen čtrnáct dní). Tento rozdíl se projevuje v různém přízvuku a intonaci. Při bezpříznakovém užití by např. v prvém případě mohlo sloveso být nepřízvučné a intonace klesavá, v druhém případě má <I>hasn’t</I> přízvuk a intonace je klesavě stoupavá.
</note>
(c) Zatímco préteritum a perfektum jsou orientovány k přítomnosti, plusquampefektum je orientováno k minulosti: zahrnuje minulou dobu předcházející před jinou dobou minulou. Základní význam plusquamperfekta je tedy předčasnost před jiným dějem minulým nebo předčasnost z hlediska minulé časové orientace. Prosté plusquamperfektum telických sloves (viz 8.71) implikuje též dokončenost slovesného děje. Jelikož se v češtině tento čas téměř nevyskytuje, anglickému plusquamperfektu odpovídá čas minulý, přičemž předčasnost k jinému ději minulému buď zůstává formálně nevyjádřena (vyplývá z kontextu), nebo ji lze vyjádřit lexikálně (např. pomocí <I>předtím</I>), nebo zahrnuje-li dokončenost děje, reflektuje se v dokonavém vidu, popř. ji lze vyjádřit vazbou <I>měl jsem uděláno</I>.
Na rozdíl od minulé doby předcházející před přítomností, v níž angličtina rozlišuje určitou dobu minulou, oddělenou od okamžiku promluvy, na niž odkazuje préteritem, a neurčitou dobu minulou, neoddělenou od okamžiku promluvy, na niž odkazuje perfektem, minulá doba předcházející před jinou dobou minulou takto rozlišena není. Různé významy préterita a perfekta v plusquamperfektu splývají.
Na určitou předminulou dobu odkazuje plusquamperfektum v případech jako <I>everything was just as I had left it in the morning</I> všechno bylo tak, jak jsem to ráno nechal. Rezultativnost a/nebo neurčitou dobu předminulou vyjadřuje plusquamperfektum ve větách jako <I>She thought you’d deserted her.</I> (Williams 48) Myslela, že jste ji opustil. <I>We hadn’t booked a table and it was packed but we just walked in.</I> (Osborne, Time Present 76) Nezamluvili jsme si/neměli jsme zamluvený stůl a bylo nabito, ale šli jsme prostě dovnitř. V těchto případech se předčasnost k jinému ději minulému v češtině projevuje v dokonavém vidu. U atelických sloves, má-li být předčasnost vyjádřena, je třeba užít lexikálních prostředků, srov. <I>So I bought everything I could find, flowers, champagne, something for the baby, and even a couple of books, because we’d talked about poetry.</I> (Anderson 320) I tak jsem koupil všechno, co jsem mohl sehnat, květiny, šampaňské, něco pro dítě, a dokonce i dvě knihy, protože jsme (předtím) mluvili o poezii.
Inkluzivní dobu předminulou vyjadřuje plusquamperfektum ve spojení s časovým určením typu <I>how long</I>, např. <I>He gave the impression of someone who had worked a long while.</I> (Greene 14) Dělal dojem člověka, který dlouho pracoval. <I>I had been three years in a hospital job…, when I met an American scientist looking for a visitor.</I> (Fraser 106) Pracoval jsem tři roky v nemocnici, když jsem se sešel s jedním americkým vědcem, který hledal stážistu.
Někdy se místo plusquamperfekta vyskytuje préteritum. Je to zejména tehdy, obsahuje-li věta časové určení, kterým je děj jednoznačně zařazen, např. <I>I thought he left last week</I> myslel jsem, že odjel minulý týden. Avšak i samotné préteritum může vyjadřovat předčasný děj, jde-li o děj ukončený, jak tomu bývá u prostých minulých tvarů telických sloves, např. <I>he showed me the place where the car hit the tree</I> ukázal mi místo, kde auto narazilo na strom.
V případech, kde by užití préterita bylo dvojznačné, je ovšem plusquamperfektum obligatorní, srov. <I>I thought you knew it</I> (děje současné) myslel jsem, že to víte – <I>I thought you’d known it</I> (děje následné) myslel jsem, že jste to věděl. S obligatorním užitím plusquamperfekta se rovněž setkáváme v případech analogických obligatornímu užití perfekta, srov. <I>we’re in time, the train hasn’t arrived yet</I> přišli jsme včas, vlak ještě nepřijel – <I>we were in time, the rain hadn’t arrived yet</I> přišli jsme včas, vlak ještě nepřijel; <I>the book has just come out</I> kniha právě vyšla – <I>he showed me his latest book, which had just come out</I> ukázal mi svou nejnovější knihu, která právě vyšla; <I>both his parents have long been dead</I> oba jeho rodiče jsou už dávno mrtvi – <I>when his first son was born, both his parents had long been dead</I> když se mu narodil první syn, oba jeho rodiče už byli dávno mrtvi.
Plusquamperfektum se nejčastěji vyskytuje s préteritem, ale ne vždy. Někdy je základní minulá orientace vyjádřena časovým určením, které pak označuje hranici, po kterou děj probíhal, např. <I>By 1811 in New York State alone 153 such companies had managed to complete 1,500 miles of highway.</I> (Jones 58). Do r. 1811 v samotném státě New York 135 takových společností bylo s to postavit 1 500 mil silnic. Srovnej <I>I hadn’t met him then</I> v té době jsem ho ještě neznal – <I>I didn’t meet him then</I> tehdy jsem se s ním nesešel (neseznámil).
Orientace plusquamperfekta k minulému ději nebo době může být jen implikována, takže plusquamperfektum se může vyskytovat i samotné, popř. s prézentem nebo perfektem, např. <I>I’d forgotten all about it</I> úplně jsem na to zapomněl, <I>I hadn’t expected that</I> to jsem nečekal, <I>you’re right, I hadn’t thought of it before</I> máte pravdu, na to jsem nemyslel.
Míra závaznosti plusquamperfekta v souvětích je různá podle druhu vedlejší věty. Nejzávažnější je užívání plusquamperfekta k vyjádření předčasnosti v závislých větách obsahových (viz 16.21.7) a ve větách vztažných, neboť v těchto větách spojovací prostředek (spojka, vztažné zájmeno) nic neříká o časovém vztahu mezi ději ve větě hlavní a vedlejší, srov. <I>I realized that he was right</I> uvědomil jsem si, že má pravdu – <I>I realized that he had been right</I> uvědomil jsem si, že měl pravdu.
Také v příslovečných větách jiných než časových je plusquamperfektum závazné, není-li předčasnost vyjádřena jinými prostředky, např. <I>he was pale because he was ill</I> byl bledý, protože byl nemocný – <I>he was pale because he had been ill</I> byl bledý, protože byl po nemoci.
Naproti tomu v příslovečných větách časových jsou vzájemné časové vztahy mezi jednotlivými ději zpravidla jednoznačně určeny sémantikou spojky, takže užití plusquamperfekta je většinou fakultativníí. Plusquamperfektum bývá ve větách s<I> no sooner ... than, hardly … when</I>, např. <I>no sooner had I taken my seat than the curtain rose</I> sotva jsem dosedla na své místo, opona šla nahoru; <I>I had hardly replaced the receiver when the telephone rang again</I> sotva jsem položil sluchátko, telefon zase zvonil. V souvětích s<I> when</I>, <I>after</I>, <I>before</I>, <I>as soon as</I>, <I>until</I>, <I>till</I> bývá častěji préteritum, např. <I>My mother was a shorthand typist before she married.</I> (Fraser 62) Než se provdala, byla moje matka stenotypistkou. Plusquamperfekta se užívá, je-li důraz na dokončenosti děje, např. <I>He didn’t move until we’d finished.</I> (Lee 144) Nepohnul se, dokud jsme neskončili.
Plusquamperfektum je též prostředkem modality. Ve větách podmínkových (viz 16.23.43b) a přacích (viz 16.21.5) vyjadřuje děj, který se neuskutečnil. Podobný význam má u sloves <I>hope</I> doufat, <I>mean</I>, <I>intend</I> mít v úmyslu, např. <I>I had hoped to see you there</I> doufal jsem, že vás tam uvidím, <I>I had meant to tell you about it</I> chtěl jsem vám o tom říci, kde vyjadřuje, že se neuskutečnil děj označený infinitivem.
<note id="8.82.21/P60">
Neuskutečnění děje lze rovněž vyjádřit minulým infinitivem, popř. se mohou oba prostředky kombinovat: <I>I hoped to have seen you there</I>, <I>I had hoped to have seen you there</I>.
</note>
(d) Futurum zaujímá v systému anglických časů zvláštní postavení, neboť v budoucnosti se rovina času nejvíce prolíná s rovinou modu. Modální charakter budoucnosti ovšem vyplývá ze samotné její podstaty, neboť budoucí děje lze zřídka pojímat jako jisté. Zpravidla jde o děje možné, žádané, nutné, zamýšlené apod.
<note id="8.82.21/P61">
Někteří badatelé vůbec odmítají názor, že má angličtina futurum, a veškeré odkazování na budoucnost vyvozují z významů modálních. Tomu odporuje skutečnost, že i když mohou na budoucnost odkazovat všechna modální slovesa (viz 8.44), jiná slovesa než <I>shall</I> a <I>will</I> vždy uchovávají svůj význam, kdežto <I>shall</I> a <I>will</I> se vedle modálního užití vyskytují též ve významu ryze futurálním (zejména v kontrahovaném tvaru <I>’ll</I>), přičemž modální a futurální význam lze v zásadě odlišit.
</note>
Angličtina rozlišuje budoucí dobu, která je součástí přítomného programu nebo plánu (spojovanou s okamžikem promluvy), a neutrální budoucnost bez explicitního vztahu k přítomnosti. Budoucnost chápaná jako součást přítomného programu se vyjadřuje tvary prézentními (průběhovým a prostým prézentem, vazbou <I>be going to</I> aj.), neutrální budoucnost futurem se <I>shall</I>/<I>will.</I> Dále se na základě protikladu čas jednoduchý/čas perfektní vyděluje budoucí doba předcházející před pozdější dobou budoucí: proti jednoduchému futuru stojí předbudoucí čas. Ve srovnání s minulostí se však tento protiklad projevuje jen omezeně. Protiklad určitá doba/neurčitá doba, realizovaný v minulosti préteritem a perfektem, se u jednoduchého futura a předbudoucího času neuplatňuje vůbec. Z ostatních perfektních významů se v budoucnosti realizuje pouze inkluzivnost (u některých časových určení typu <I>how long</I>) a předčasnost, zejména předčasnost zahrnující dokončenost děje k nějaké budoucí časové hranici (rezultativnost). Předbudoucí čas se ve srovnání s ostatními časy vyskytuje velice zřídka, avšak přesto je integrovanou složkou anglického temporálního systému, neboť je podporován formálními a významovými protiklady pevně zakotvenými ve sféře minulosti.
Základní prostředek odkazování na budoucnost je futurum se <I>shall</I>/<I>will</I> (neutrální budoucnost). Odkazuje jak na určitou, tak na neurčitou budoucnost, srov. <I>I shall return to this possibility later.</I> (J. M. Smith 206) Vrátím se k této možnosti později. <I>We shall only perform a preliminary analysis.</I> (Moray 15) Provedeme jen předběžný rozbor. <I>We’ll wait until tomorrow.</I> Počkáme do zítřka. <I>What’ll you do?</I> Co budeš dělat?
Futurem se <I>shall</I>/<I>will</I> se zpravidla vyjadřuje budoucí děj v hlavní větě podmínkových souvětí, neboť závislost uskutečnění děje na podmínce, vyjádřené větou vedlejší, vytváří podmínky pro neutrální futurum. Např. <I>if you don’t hurry you’ll miss the train</I> nepospíšíte-li si, zmeškáte vlak; <I>if it doesn’t stop snowing the road will be impassable</I> nepřestane-li sněžit, bude silnice nesjízdná.
Budoucnost jako součást přítomného plánu se nejčastěji vyjadřuje vazbou <I>be going to</I>. U sloves vyjadřujících uvědomělou činnost tato vazba zpravidla implikuje záměr mluvčího, např. <I>What are you going to do with me?</I> (Greene 119) Co se mnou uděláte (hodláte udělat)? <I>I’m not going to get angry because you call me stupid names</I>. (Adams 98) Nebudu se zlobit jenom proto, že mě častuješ hloupými jmény.
U sloves vyjadřujících děj nezávislý na lidské vůli označuje <I>be going to</I> děj velmi pravděpodobný, např. <I>I think I am going to faint</I> myslím, že omdlím, <I>it’s going to rain</I> bude pršet. V těchto případech mluvčí usuzuje na realizaci děje na základě jeho přítomných známek (mluvčí soudí, že omdlí, protože pociťuje příznaky předcházející mdlobě; usuzuje na déšť, protože tak vypadá obloha). Budoucnost je zde chápána jakou součást nebo důsledek přítomného stavu.
Rozdíl mezi neutrálním futurem se <I>shall</I>/<I>will</I> a vazbou <I>be going to</I> je dobře patrný v případech jako <I>she’ll get married</I> a <I>she’s going to get married</I>. V prvém případě jde o děj lokalizovaný do nespecifikované budoucnosti (může být řeč např. o školačce), srov. české <I>ona se vdá</I>, kdežto <I>be going to</I> vyjadřuje děj, pro který v současnosti již probíhají přípravy, srov. české <I>bude se vdávat</I>.
Významy vazby <I>be going to</I> jsou v rozporu s psychickými stavy a procesy nezávislými na vůli, proto se futurum s<I> be going to</I> u sloves této sémantické třídy vyskytuje zřídka, srov. <I>he’s going to refuse</I> odmítne (hodlá odmítnout), ale nikoliv *<I>he’s going to know the address *</I>hodlá znát adresu.
Budoucnost jako součást přítomného programu nebo plánu se též vyjadřuje průběhovým prézentem, např. <I>Is Clive coming down at all today?</I> (Shaffer 173) Přijde vůbec Clive dnes dolů? Odkaz na přítomnost zpravidla vyplývá z přítomnosti časového určení, avšak může též vyplývat ze situačního kontextu. Je-li z kontextu zřejmé, že věty jako <I>the Smiths are leaving</I> (Smithovi odjíždějí), <I>Paul’s flying to Norway</I> (Pavel letí do Norska) nevyjadřují děj aktuálně probíhající, odkazují na budoucnost.
Vyjadřování budoucnosti průběhovým prézentem se vyskytuje především u sloves pohybových a některých jiných akčních sloves označujících záměrnou činnost, např. <I>come</I>, <I>arrive</I> přijít, přijet, <I>leave</I>, <I>go</I> odjet, <I>sail</I> plout, <I>drive</I> jet autem, <I>play</I> hrát, <I>run</I> běžet, <I>call</I> navštívit aj. Použitelnost vazby <I>be going to</I> je mnohem širší, srov. <I>the wound is going to heal</I> rána se zahojí, kdežto <I>the wound is healing</I> zmanemá pouze „rána se hojí“, nikoliv „zahojí“.
<note id="8.82.21/P62">
Budoucnost pojímaná jako součást přítomného plánu nebo programu je zpravidla budoucnost blízká, proto se <I>be going to</I> a průběhový prézens obvykle označují jako prostředky odkazování na blízkou budoucnost. Přítomný plán nebo program může ovšem zahrnovat i budoucnost relativně vzdálenou, např. <I>he’s going to study at London University next year</I> příští rok bude studovat na Londýnské univerzitě. Kromě toho i futurumm se <I>shall</I>/<I>will</I> často vyjadřuje blízkou budoucnost, srov. <I>I’ll be back in a minute</I> budu hned zpátky. Rozlišování blízké a vzdálenější budoucnosti je tedy hledisko podružné.
</note>
Na bezprostřední budoucnost se odkazuje vazbami <I>be about to</I>, <I>be on the point of</I>, <I>on the verge of</I> aj., např. <I>we’re about to finish</I> budeme hned končit. Těchto vazeb se nejčastěji užívá k vyjádření bezprostředně následného děje v minulosti, např. <I>I was about to leave</I>/<I>on the point of leaving when the telephone rang</I> byl jsem už na odchodu, když zazvonil telefon.
Odkazování na budoucnost vyplývá též z modálního významu <I>be</I> s infinitivem „mít“ (viz 8.44.44), např. <I>the Prime Minister is to visit Japan</I> předseda vlády navštíví/má navštívit Japonsko.
Budoucnost se dále vyjadřuje prostým prézentem. Ve větách hlavních je tento prostředek omezen na malou skupinu sloves (pohybových a označujících počáteční a konečnou fázi děje, v podstatě totožných se slovesy odkazujícími na budoucnost průběhovým prézentem), např. <I>the conference starts on Tuesday</I> konference začíná v úterý, <I>when does the match take place?</I> kdy se ten zápas koná? Také prostý prézens vyjadřuje budoucnost jako součást přítomného programu, avšak na rozdíl od průběhového prézentu, u něhož je v popředí subjektivní postoj nositele děje (úmysl apod.), prostý prézens vyjadřuje budoucí děj jako součást přítomného programu daného objektivními, vnějšími podmínkami, např. <I>I leave by the night train</I> (odjíždím nočním vlakem) vyjadřuje, že odjezd byl zařízen na noční vlak, kdežto <I>I am leaving by the night train</I> (odjíždím nočním vlakem) více staví do popředí úlohu mluvčího.
Prézens je pravidelným prostředkem vyjadřování futura ve vedlejších větách časových a podmínkových. Např. <I>We’ve got to go away before it’s too late.</I> (Adams 21) Musíme odejít dříve, než bude pozdě. <I>If she rings again, don’t say that I am here.</I> (Greene 18) Bude-li ještě telefonovat, neříkejte, že jsem tady.
<note id="8.82.21/P63">
Od podmínkových a časových vět je třeba lišit věty předmětné, které rovněž mohou být uvozeny spojkami <I>if</I> a <I>when</I> (<I>if</I> v tomto případě alternuje s <I>whether</I>, <I>when</I> = <I>at what time</I>), <I>např. I wonder if</I> (<I>whether</I>) <I>he’ll get anything for his trouble</I> jsem zvědav, jestli za svou námahu něco dostane; <I>they want to know when you will be back</I> chtějí vědět, kdy se vrátíte. Omezení na užívání futura po <I>when</I> rovněž neplatí, uvozuje-li <I>when</I> větu přívlastkovou (nepravou větu vztažnou), např. <I>We will return to this third aspect at the end of the chapter, when it will be suggested that priority should be given to the development of further education in this field.</I> (Carter 179) Vrátíme se k tomuto třetímu aspektu na konci kapitoly, kde bude navrženo, aby byla dána přednost dalšímu vzdělání v tomto oboru. Větu s<I> when</I> lze v těchto případech převést na samostatnou větu, která má místo <I>when then</I> nebo <I>there</I>.
</note>
<note id="8.82.21/P64">
K dvojznačnosti mezi větou podmínkovou nebo časovou a větou předmětnou může dojít pouze tehdy, stojí-li věta vedlejší za větou hlavní. Stojí-li před větou hlavní, má pouze funkci adverbiální, srov. <I>when he comes I will tell</I> you řeknu vám, až přijde – <I>I will tell you when he comes</I> (1) řeknu vám, až přijde (věta příslovečná); (2) řeknu vám, kdy chodí (přichází) (věta předmětná).
</note>
<note id="8.82.21/P65">
Po slovesech <I>hope</I> doufat, <I>suppose</I>, <I>assume</I> předpokládat apod. se v předmětné větě užívá k odkazování na budoucnost též prézentu, např. <I>I hope they send a wire</I> doufám, že pošlou telegram, <I>suppose the mystery is never solved</I> co když se ta záhada nikdy nevyřeší?
</note>
(e) Předbudoucí čas zahrnuje budoucnost předcházející před pozdější dobou budoucí. Má tedy do jisté míry stejnou funkci jako plusquamperfektum. Vyskytuje se zpravidla s nějakým časovým určením nebo časovou větou. S časovým určením typu <I>how long</I> má význam inkluzivní, tj. vyjadřuje děj, který začal před uvedenou dobou a trvá až do ní, např. <I>next year we shall have been married for twenty years</I> příští rok to bude od naší svatby už dvacet let. Jinak vyjadřuje děj, který před příslušnou dobou skončil, např. <I>Shall we wait for Charles? – No, let’s have tea now, he’ll have had it</I> (<I>when he comes</I>)<I>.</I> Počkáme na Karla? – Ne, nasvačme se nyní, on už bude po svačině (až přijde). <I>Even by the time he reaches the infant school the child will have developed some attitudes.</I> (Mackay 226) Už na počátku školní docházky má dítě vyvinuté některé postoje.
(f) Kromě referenčních významů, tj. odkazování na některou časovou sféru, mají anglické časy též význam relační, tj. vyjadřují vzájemné časové vztahy mezi jednotlivými časy: předčasnost, současnost a následnost. Pouze relační temporální systém se uplatňuje u neurčitých tvarů slovesných (viz 8.85).
Anglický relační systém určitých tvarů se zásadně liší podle toho, zda jsou děje orientovány k přítomnosti nebo k minulosti. Při orientaci k přítomnosti si jednotlivé věty uchovávají svůj základní časový odkaz. Při orientaci k minulosti jsou vyloučeny časy orientované k přítomnosti (prézens, perfektum a futurum) a vyskytují se pouze časy orientované k minulosti, préteritum a plusquamperfektum. Préteritem se vyjadřují děje současné, plusquamperfektem děje předčasné a následnost se vyjadřuje prostředky vyjadřování futura, formálně posunutými do minulosti. Z formálního hlediska představuje relační systém orientovaný k minulosti posunuté formy u všech časů, jak jednoduchých, tak složených, a to tak, že se určitý prézentní tvar všude mění v příslušný čas préteritální.
V češtině se relační temporální systém orientovaný k minulosti v podstatě neliší od relačního temporálního systému orientovaného k přítomnosti. V obou případech se současnost v zásadě vyjadřuje prézentem, předčasnost časem minulým a následnost časem budoucím (není-li možno pro následnost v minulosti užít futura, užívá se podobných opisných vazeb jako v angličtině).
Srovnej <I>We all realize that the task that we have undertaken</I> (předcházející děj minulý) <I>is very exacting</I> (současný děj přítomný) <I>and will require a great deal of effort</I> (následný děj budoucí)<I>.</I> Všichni si uvědomujeme, že úkol, který jsme vzali na sebe, je velmi náročný a bude vyžadovat mnoho úsilí. – <I>We all realized that the task that we had undertaken was very exacting and would require a great deal of effort</I>. Všichni jsme si uvědomili, že úkol, který jsme vzali na sebe, je velmi náročný a bude vyžadovat mnoho úsilí.
K vyjadřování následnosti v minulosti se užívá preteritálního tvaru všech prostředků vyjadřovní futura kromě prostého prézentu, např. <I>The date fixed for the attempt was November 5th, the date on which Parliament was going to be opened. On that day, the King, the Lords and the Commons would all be present.</I> Datum určené pro atentát byl 5. listopad, kdy měl být zahájen Parlament. Toho dne měli být přítomni král a všichni členové Horní a Dolní sněmovny. <I>I caught him in the hall. He was on the point of leaving / He was about to leave.</I> Chytil jsem ho na chodbě, byl právě na odchodu. V knižním jazyce se následný děj v minulosti vyjadřuje vyjadřuje též pomocí <I>be</I> a infinitivu, např. <I>that was his first meeting with the famous inventor whose even more favous successor he was to become</I> to bylo jeho první setkání se slavným vynálezcem, jehož ještě slavnějším nástupcem se měl stát.
V plusquamperfektu se reflektuje nejen perfektum, nýbrž i préterirum, srov. <I>I’m sure that I have put / that I put the key back in the drawer</I> jsem si jist, že jsem klíč dal zpátky do zásuvky – <I>I was sure that I had put the key back in the drawer</I> byl jsem si jist, že jsem klíč dal zpátky do zásuvky.
Vzájemné vztahy mezi ději často vyplývají z pouhého řazení dějů, významu spojek či časových určení, např. <I>he knocked at the door, but there was no answer: he knocked again and entered</I> zaklepal, ale nic se neozvalo; zaklepal podruhé a vstoupil (posloupnost dějů); <I>she made me a cup of tea while I waited</I> uvařila mi šálek čaje, zatímco jsem čekal (děje současné); <I>we had tea when we came home</I> svačili jsme, když jsme přišli domů (první děj následuje po druhém); <I>we had tea before we left</I> svačili jsme, než jsme šli (prvním děj předchází před druhým).
Podrobněji o časových vztacích v závislých větách viz 16.21.7.'$
'8.82.22','Průběhové tvary vyjadřují dočasný děj nebo proces v jeho průběhu (děj nebo proces aktuálně probíhající). Mluvčí jimi děj aktualizuje, soustřeďuje svou i posluchačovu pozornost na průběh děje. Proto je průběhovost zejména u dějů minulých a budoucích do jisté míry záležitost subjektivního pojetí mluvčího.
Průběhový tvar obvykle vyjadřuje jednotlivý případ děje, může však jít i o děj opakovaný. Význam průběhových tvarů je slučitelný zpravidla jen se slovesy dynamickými, nedynamická slovesa průběhovou konjugaci většinou netvoří.
Základní časový odkaz je u průběhových tvarů stejný jako u příslušných tvarů prostých (průběhový prézens odkazuje na přítomnost, průběhové préteritum na určitou minulost atd., viz 8.82.21), je však rozdíl v míře určitosti, specifičnosti. Význam prostých tvarů je obecnější, proto kromě atemporálního užití vyžadují více kontextu, kdežto průběhové tvary se v důsledku svého specifičtějšího významu mohou vyskytovat samy o sobě. Např. <I>What’s happening?</I> (Co se děje?), <I>I’ve been reading</I> (četl jsem) jsou úplné promluvy, kdežto <I>what happens? I have read</I> nikoliv, je třeba dodat nějaký kontext, např. <I>what happens in a case like that</I> (co se stane v takovém případě), <I>I’ve just read your note</I> právě jsem si přečetl váš vzkaz apod.
(a) Průběhový prézens označuje jednotlivý případ děje omezeného trvání, který aktuálně probíhá v bezprostřední či déletrvající přítomnosti (z hlediska doby promluvy), např. <I>Are you trying to make me angry?</I> (Adams 98) Snažíš se mě rozzlobit? <I>I believe you are already recovering</I>. (Adams 109) Myslím, že se už zotavuješ. <I>She is expecting a baby.</I> (Greene 118) Čeká dítě. <I>Your son is turning into a drunkard.</I> (Shaffer 237) Z tvého syna se stává opilec.
Závaznost užití průběhového tvaru k vyjádření tohoto významu závisí na sémantice slovesa a kontextu. Průběhový tvar se zpravidla vyskytuje u sloves vyjadřujících pozorovatelnou činnost nebo děj (viz 8.72), a to jak s podměty životnými, tak i neživotnými, srov. <I>at what speed are we flying?</I> jakou rychlostí letíme?, <I>our bus is coming</I> přijíždí nám autobus, <I>the kettle for tea is boiling</I> voda na čaj se vaří, <I>my nose is running</I> teče mi voda z nosu (mám velkou rýmu), <I>your teeth are chattering</I> cvakají ti zuby, <I>you are trembling</I> vy se třesete, <I>what’s going on here?</I> co se tu děje?
<note id="8.82.22/P66">
U neživotných podmětů se někdy setkáváme s prostým prézentem, např. <I>What’s wrong with the switch? It doesn’t work.</I> Co je s vypínačem? Nefunguje. S životným podmětem je průběhový tvar závaznější, srov. <I>Am I disturbing you? – No, I’m not working.</I> Vyrušuji vás? – Ne, nepracuji. Podobně <I>what goes on</I> vedle <I>what’s going on</I> (zde však jde o frazeologismus). Případy jako <I>the pail leaks</I> (vědro teče), <I>the tap drips</I> (kohoutek kape) vedle <I>the pail is leaking</I>, <I>the tap is dripping</I> odkazují i při odkazování na bezprostřední přítomnost charakteristický rys.
</note>
Srovnej prostý prézens ve větách označujících děje obecně platné, opakované, charakteristické apod.: <I>these planes fly at the speed of sixty hundred miles per hour</I> tato letadla létají rychlostí 600 mil za hodinu, <I>water boils at 100 ºC</I> voda se vaří při 100 ºC.
Průběhový tvar se dále užívá u sloves vyjadřujících činnost nebo proces, které se rozvíjejí, nebo změnu stavu (viz 8.72), např. <I>his work is improving</I> jeho práce se zlepšuje, <I>it’s getting late</I> připozdívá se, <I>dusk is falling</I> padá soumrak, šeří se, <I>the standard of living is rising</I> životní úroveň stoupá, <I>production is growing</I> výroba se zvyšuje apod.
Podobně u jiných sloves dynamické povahy, např. <I>you’re wasting your time</I> maříte čas, <I>they are infringing our rights</I> zasahují nám do našich práv, <I>am I interrupting</I>/<I>disturbing you?</I> vyrušuji vás? <I>am I detaining</I>/<I>keeping you?</I> zdržuji vás? aj.
Nedynamická slovesa tento význam zpravidla vyjadřují prostým prézentem, např. <I>do you recognize that man over there?</I> poznáváte támhle toho člověka? <I>We appreciate your help</I> oceňujeme vaši pomoc, <I>what I want doesn’t matter</I> nezáleží na tom, co chci aj. (viz 8.72). Srovnej prostý a průběhový prézens u nedynamického a dynamického slovesa, která odkazují na tutéž událost: <I>Do you notice it’s raining harder than ever?</I> (Adams 92) Pozoruješ, že prší čím dál víc?
Někdy se setkáváme s průběhovými tvary i u sloves nedynamických, zpravidla v souvislosti s rekategorizací v slovesa akční, která může být spojena se změnou významu.
U sloves smyslového vnímání je prostý tvar pravidlem při významu „vnímat příslušným smyslem“, např. <I>I see nothing suitable</I> nevidím nic vhodného, <I>I smell coffee</I> cítím kávu apod., popř. se užívá <I>can</I> ( viz 8.44.11): <I>I can smell coffee.</I> Průběhový tvar je v tomto významu řídký, např. <I>I am actually hearing his voice</I>. Opravdu slyším jeho hlas. Výjimku tvoří kontexty vyjadřující postupnou změnu (přibývání/ubývání, zlepšování/zhoršování apod.), v nichž se průběhový tvar zdá být pravidlem pro všechna slovesa: <I>I am hearing it better now</I> slyším to teď lépe, <I>I am seeing it more clearly now</I> vidím to teď jasněji.
V případech jako <I>the director is hearing a singer</I> ředitel poslouchá (si šel poslechnout) nějakou zpěvačku, <I>she is seeing him to the door</I> doprovází ho ke dveřím jsou <I>see</I> a <I>hear</I> slovesa akční (s jiným významem). Srovnej též <I>I</I> (<I>can</I>) <I>see no stars in the sky</I> nevidím na nebi žádné hvězdy – <I>I am seeing stars</I> vidím andělíčky.
Význam „jednat, aby došlo k příslušnému vjemu“ je také význam akční, podléhající průběhové konjugaci. U <I>see</I> a <I>hear</I> jsou jiná slovesa: <I>look</I> dívat se a <I>listen</I> poslouchat, srov. <I>I am looking</I>/<I>listening, but I don’t see</I>/<I>hear anything</I> dívám se/poslouchám, ale nic nevidím/neslyším. Ostatní slovesa mají stejný tvar, srov. <I>I am smelling the flowers</I> přivoňuji ke květinám – <I>I smell flowers</I> cítím vůni květin, <I>I am feeling the surface</I> ohmatávám povrch – <I>I feel something sharp</I> cítím něco ostrého, <I>the cook is tasting the soup</I> kuchař ochutnává polévku – <I>I taste garlic in the soup</I> cítím v polévce česnek. Čeština má ve všech těchto případech jiné sloveso.
Ve sponové funkci <I>sound</I>, <I>smell</I> a <I>taste</I> tvoří pouze prosté tvary, srov. <I>it sounds strange</I> zní to divně, <I>it smells good</I> voní to dobře, <I>the food tastes delicious</I> jídlo má výtečnou chuť. Naproti tomu <I>feel</I> a <I>look</I> tvoří s životnými podměty tvary prosté i průběhové bez patrného významového rozdílu, srov. <I>You’re looking grand!</I> (Wilson 200) Vypadáš báječně! <I>Well, you don’t look very dangerous this morning.</I> (Queen 24) Dnes ráno nevypadáš moc nebezpečně. Podobně <I>How do you feel</I> /<I>How are you feeling?</I> Jak se cítíte?
<note id="8.82.22/P67">
U neživotných podmětů bývá prostý tvar, např. <I>it looks like rain</I> vypadá to na déšť, avšak u konkrétních podmětů není průběhový tvar vyloučen, srov. <I>the garden looks</I>/<I>is looking lovely this morning</I> zahrada vypadá dnes ráno překrásně.
</note>
Z ostatních sponových sloves se mohou rekategorizovat v akční slovesa <I>be</I> a <I>have</I>. Zatímco věta <I>he is clever</I> (je chytrý) vyžaduje obecnou charakteristiku, <I>he is being clever</I> znamená „(v tomto okamžiku, v této chvíli) dělá chytrého“. Podobně <I>I am being quite frank with you</I> mluvím s vámi zcela otevřeně, <I>I know I am being cowardly</I> vím, že si počínám zbaběle. <I>I expect I’m being silly... – No, you’re not being silly.</I> (Adams 91). Počínám si asi hloupě. – Ne, nepočínáš si hloupě.
<I>Have</I> nabývá dějové povahy ve spojení s různými substantivy, např. <I>he is having lunch</I> (právě) obědvá, <I>we are having a grand time</I> máme se báječně, <I>have a heart! – I am having a heart</I> měj slitování! – mám slitování, <I>the play is having a long run</I> ta hra se dává už dlouho aj.
Příležitostně se vyskytují v průběhové konjugaci i jiná slovesa zásadně nedynamické povahy, např. <I>How do you find the trip? – Oh, I am adoring it</I>. Jak se vám líbí výlet. – Ohromně se mi líbí. <I>I would very much like to think that I am misunderstanding what you are saying.</I> Moc rád bych si myslel, že si nesprávně vykládám to, co říkáte. <I>I am hating myself</I> mám na sebe hroznou zlost, <I>I am wanting a miracle</I> chci zázrak. <I>Are you telling me that you failed?</I> Snad mi neříkáš, žes propadl? <I>I am not insisting, I am only suggesting</I> nenaléhám, pouze navrhuji aj. U těchto sloves se průběhový tvar vyskytuje pouze s životnými podměty, s neživotnými podměty je možný jen tvar prostý, srov. <I>the soup wants a little salt</I> polévka potřebuje trochu přisolit, <I>does it suggest anything to you?</I> naznačuje vám to něco?
V některých případech je užití prosté a průběhové konjugace spojeno s rozdílem ve významu, např. <I>I imagine he’ll come to his sense</I> myslím, že přijde k rozumu – <I>you’re imagining things</I> vymýšlíš si (<I>think</I>, <I>consider</I>, <I>wonder</I> viz 8.22.21a). Rozdíl mezi <I>I hope</I> – <I>I am hoping</I> spočívá v tom, že prostý tvar vyjadřuje naději pozitivněji (což vyplývá z omezené platnosti predikace vyjádřené průběhovým tvarem): <I>I am hoping you’ll come</I> (doufám, že přijdete) dává adresátovi větší možnost děj nerealizovat než <I>I hope you’ll come</I> (doufám, že přijdete).
S výrazy jako <I>more and more</I>, <I>less and less</I> nacházíme průběhový tvar i u sloves jako <I>matter</I>, <I>resemble</I>: <I>it’s mattering less and less</I> záleží na tom stále méně, <I>the baby is resembling his father more and more</I> dítě se čím dál tím více podobá svému otci.
Atelická slovesa (viz 8.71) užívají při odkazování na déletrvající přítomnost obou tvarů, např. <I>he lives</I>/<I>is living in a flatlet</I> bydlí v garsonce, <I>she works</I>/<I>is working at the post office</I> pracuje na poště, <I>he teaches</I>/<I>is teaching at grammar school</I> učí na gymnáziu. Ovšem i v tomto případě si oba tvary uchovávají svůj základní význam (prostý tvar dodává ději obecnější platnost, průběhový ho vyjadřuje jako dočasný, je spíše nasnadě možnost změny), což se může kontrastně projevit ve vhodném kontextu, např. <I>she teaches French, but at present she is also teaching English</I> (<I>she is substituting for the English teacher who is ill</I>) vyučuje francouzštině, ale v současné době též učí angličtinu (supluje za učitele angličtiny, který je nemocen).
<note id="8.82.22/P68">
Modální slovesa průběhové tvary netvoří (viz 8.41), ojediněle se vyskytuje průběhový tvar u opisu, např. <I>I’m having to stay here for the night</I> musím tu zůstat přes noc.
</note>
Děj aktuálně probíhající v déletrvající přítomnosti může být děj opakovaný, srov. <I>he is a night watchman, he sleeps in the morning</I> je nočním hlídačem, ráno spí (opakovaný děj obecně platný) – <I>he is sleeping in the morning this week because he has been put on the night shift</I> tento týden spí ráno, protože byl přeložen na noční směnu (opakovaný děj aktuálně probíhající v déletrvající přítomnosti). <I>It is vital for the accompanist to hear what the singer is doing.</I> (Moore 53) Je naprosto nutné, aby klavírista slyšel, co zpěvák dělá.
<I>Always</I> se vyskytuje jak s prostým, tak průběhovým tvarem, ale v různém významu: s prostým tvarem znamená <I>vždycky</I>, <I>při každé příležitosti</I>, s průběhovým tvarem má význam <I>pořád</I>, <I>ustavičně</I>. Např. <I>You always wait till the last moment.</I> (Beckett 10) Vždycky čekáš do poslední chvíle. <I>I know it sounds silly but people are always falling desperately in love with me.</I> (Axelrod 522) Vím, že to zní hloupě, ale lidi se do mne pořád beznadějně zamilovávají.
Průběhový tvar může v těchto případech kompenzovat nedostatek kontextu, srov. <I>that fellow is always acting</I> ten člověk pořád hraje – <I>that fellow always acts some part or other</I> ten člověk vždycky hraje nějakou roli, <I>such things are always happening</I> takové věci se dějí pořád – <I>such things always happen when you least expect them</I> takové věci se vždycky přihodí, když je nejméně čekáte.
Průběhový prézens vyjadřuje též děje budoucí (viz 8.82.21d), např. <I>I’ve brought you a present too. But you’re not having it.</I> (Owen 93) Přinesl jsem ti dárek. Ale nedostaneš ho.
(b) Průběhové préteritum vyjadřuje děj dočasného trvání, který aktuálně probíhal v určitém minulém okamžiku nebo déletrvající době minulé, např. <I>Suddenly we saw him. He was standing on tiptoe under a great dead oak with his braces around his neck.</I> (Lee 182) Náhle jsme ho uviděli. Stál na špičkách pod velkým suchým dubem se šlemi kolem krku. <I>I went to the pictures last week, and some old man was smoking it in front, a few rows away.</I> (Osborne, Look Back 87) Byla jsem minulý týden v biografu a nějaký starý člověk to kouřil několik řad přede mnou.
Rozdíl mezi <I>at seven-thirty I drove to the station</I> a <I>at seven-thirty I was driving to the station</I> spočívá v tom, že s prostým préteritem časové určení označuje počátek děje, kdežto průběhové préteritum vyjadřuje děj, který začal před dobou označenou časovým určením. České <I>o půl osmé jsem jel na nádraží</I> zahrnuje oba významy (1) o půl osmé jsem odjel na nádraží; (2) o půl osmé jsem už jel (jsem byl na cestě) na nádraží.
Při vyjadřování minulých dějů prostým nebo průběhovým tvarem je rozdíl mezi slovesy telickými a atelickými (viz 8.71). Prosté préteritum telických sloves, není-li ovlivněno kontextem, označuje děj, který dospěl k svému cíli (tj. komplexní pojetí děje odpovídající českému dokonavému vidu), kdežto průběhové préteritum vyjadřuje děj, který ještě nedospěl k svému cíli (kurzivní pojetí děje, v češtině nedokonavý vid); prostý a průběhový tvar zde tedy označují různou mimojazykovou skutečnost. Srovnej <I>the weather changed</I> počasí se změnilo – <I>the weather was changing</I> počasí se měnilo, <I>the temperature rose</I> teplota stoupla – <I>the temperature was rising</I> teplota stoupala, <I>he died</I> zemřel – <I>he was dying</I> umíral, <I>the plane landed</I> letadlo přistálo – <I>the plane was landing</I> letadlo přistávalo apod.
U momentánních sloves (viz 8.72) průběhový tvar vyjadřuje děj opakovaný, srov. <I>the door banged</I> dveře bouchly – <I>the door was banging</I> dveře bouchaly. Iterativnost může ovšem vyjadřovat i prostý tvar, srov. <I>the door banged several times</I> dveře několikrát bouchly.
U atelických sloves prosté a průběhové préteritum označuje stejnou mimojazykovou skutečnost, neboť tato slovesa zahrnují kurzivnost jako inherentní rys své sémantické struktury. Rozdíl je pouze v pojetí aktuálnosti děje. Např. (<I>when I saw her</I>) <I>she carried</I>/<I>was carrying a basket</I> (když jsem ji viděl) nesla koš, (<I>that night</I>) <I>she wore</I>/<I>was wearing a pink dress</I> (toho večera) měla na sobě růžové šaty, <I>the girl held</I>/<I>was holding something in her hand</I> děvčátko drželo něco v ruce, <I>he watched</I>/<I>was watching the ducks on the pond</I> pozoroval kachny na rybníku apod.
Průběhové préteritum často vyjadřuje současnost s jiným dějem minulým, např. <I>we started on the journey when it was getting light</I> vydali jsme se na cestu, když se rozednívalo. U telických sloves je užití průběhového préterita v těchto případech obligatorní, neboť prostý tvar označuje děj dokončený, a tedy předcházející, srov. <I>we started on the journey when it got light</I> vydali jsme se na cestu, když se rozednilo.
U atelických sloves stačí k vyjádření současnosti prostý tvar (pokud ovšem spojka připouští mezi oběma ději vztah současnosti), např. <I>I remembered it when I walked</I>/<I>was walking to the station</I> vzpomněl jsem si na to, když jsem šel na nádraží, <I>he broke his leg when he played</I>/<I>was playing football</I> zlomil si nohu, když hrál kopanou. <I>The weather cleared as we drove into Weston.</I> (Lee 194) Když jsme přijížděli do Westonu, počasí se vyjasnilo.
<note id="8.82.22/P69">
Připouští-li predikace kurzivní i komplexní interpretaci, může po <I>when</I> dojít k dvojznačnosti, např. <I>when we climbed the hill it began to rain</I> (1) když jsme stoupali na kopec (= <I>when we were climbing the hill</I>); (2) když jsme vystoupili na kopec (= <I>when we had climbed the hill</I>).
</note>
Současné děje vyjadřuje průběhové préteritum v závislých větách obsahových po minulém čase ve větě řídící, např. <I>I asked you where you were going</I>. (Osborne, Look Back 58) Ptal jsem se tě, kam jdeš. <I>I told them I wasn’t feeling well.</I> (Wilson 32) Řekl jsem jim, že mi není dobře.
Průběhové préteritum sloves pohybu může vyjadřovat děj následný, stejně jako préteritum vazby <I>be going to</I>: <I>Just before she died she told me she was leaving everything to me.</I> (Wilson 165) Krátce před svou smrtí mi řekla, že mi všechno odkazuje. <I>If I only knew what was going to happen.</I> (Osborne, Look Back 26) Kdybych tak věděla, co se stane.
<note id="8.82.22/P70">
V případě jako <I>your teacher was telling me that you don’t apply yourself</I> (tvůj učitel mi říkal, že se nesnažíš) průběhové préteritum odkazuje na nespecifikovanu dobu minulou (podobně jako prosté préteritum <I>I thought you were away</I> myslel jsem, že jsi pryč).
</note>
(c) Průběhové perfektum má stejný význam jako perfektum prosté, tj. vyjadřuje děj relevantní z hlediska přítomnosti, který se odehrál v neurčité, nespecifikované době minulé. K tomu přistupují základní rysy průběhové konjugace: dočasnost trvání děje a zřetel k jeho průběhu. Odkaz na určitou dobu se u perfekta neuplatňuje, neboť je neslučitelný s jeho základním referenčním významem. Větší významová určitost průběhové konjugace se u perfekta stejně jako u ostatních průběhových tvarů projevuje schopností vyskytovat se samostatně bez předmětových nebo adverbiálních doplnění, srov. <I>your eyes are red, you’ve been crying</I> máš červené oči, ty jsi plakala (nikoliv *<I>you’ve cried</I>); <I>have you been reading?</I> četl jsi? (nikoliv *<I>have you read</I>?).
V kontextově nezávislém významu průběhové perfektum vyjadřuje děj relevantní z hlediska přítomnosti, který probíhal po nějakou dobu v nespecifikované, nejčastěji blízké době minulé. Přitom může jít jak o děj jednotlivý, tak iterativní. Např. <I>We’ve been looking for you.</I> (Adams 136) Hledali jsme tě. <I>I’m sorry I took so long but I’ve been watering the garden.</I> (Axelrod 511) Je mi líto, že mi to trvalo tak dlouho, ale zalévala jsem zahradu. <I>I have been practising writing with my left hand</I> cvičil jsem se v psaní levou rukou (odkaz na jeden případ děje nebo děj opakovaný).
Stejně jako v préteritu se rozdíl mezi prostým a průběhovým perfektem projevuje nejvýrazněji u telických sloves: prostý tvar vyjadřuje děj, jehož cíle bylo dosaženo (dokonavý vid v češtině), průběhový děj označuje děj v jeho průběhu (nedokonavý vid v češtině), např. <I>we have wasted a lot of time</I> zmařili jsme spoustu času – <I>we have been wasting time and energy</I> – mařili jsme čas a energii, <I>many things have happened</I> stalo se mnoho věcí – <I>many things have been happening</I> dělo se mnoho věcí.
Atelická slovesa se v prostém perfektu bez dalšího určení vyskytují zřídka. Věty jako <I>it has rained</I>/<I>snowed</I> (pršelo/chumelilo), <I>I have walked</I> (chodil jsem), <I>I have played</I> (hrál jsem) zní bez kontextu neúplně. Vyžadují buď nějaké doplnění, jako <I>it has rained a lot</I> hodně pršelo, <I>I have walked a long way</I> ušel jsem velký kus, nebo začlenění do řady dějů, např. <I>I have hiked, I have climbed, I have ridden on horseback</I> chodil jsem na pěší tůry, lezl jsem po horách, jezdil na koni. Průběhové tvary naproti tomu mohou stát samostatně, srov. <I>it’s been raining</I>/<I>snowing</I> pršelo/chumelilo, <I>I’ve been walking</I>/<I>playing</I> chodil jsem/hrál jsem. Srovnej <I>I’ve been wondering how to help her.</I> Přemýšlel jsem, jak jí pomoci. – <I>I have often wondered how to help her.</I> Často jsem přemýšlel, jak jí pomoci.
Průběhové perfektum v těchto případech zpravidla vyjadřuje děj, který má v přítomnosti nějaké důsledky, srov. <I>he can’t drive, he has been drinking</I> nemůže řídit, pil; <I>excuse my muddy shoes, I’ve been walking in the fields</I> promiňte, že mám zablácené boty, chodil jsem po polích.
K tomuto užití lze řadit i případy jako <I>someone has been moving my books</I> někdo se mi přehraboval v knihách, <I>someone has been tampering with my typewriter</I> někdo si hrál s mým psacím strojem, <I>you have been using my pencils again</I> už jsi zase psal mými tužkami, které se vykládají jako emocionálně zabarvené (vyjadřující nevoli mluvčího). Prostý tvar by buď implikoval děj semelfaktivní (<I>someone has moved my books</I> někdo mi přemístil knihy), nebo je nevhodný pro nedostatečný kontext.
Kontextově závislý význam průběhového perfekta se vyskytuje s určeními typu <I>how long</I>, <I>since when</I>. Stejně jako prosté perfektum i průběhové perfektum v tomto případě vyjadřuje děj inkluzivní, tj. děj, který začal v minulosti a trvá do okamžiku promluvy, např. <I>That’s been going on for half a century.</I> (Beckett 66) Pokračuje to už půl století. Čeština má v těchto případech přítomný čas. U atelických sloves prosté a průběhové perfektum označuje stejnou mimojazykovou skutečnost, rozdíl je pouze v pojetí mluvčího, pokud jde o aktuálnost děje, srov. <I>he has worked</I>/<I>he has been working here since he graduated</I> pracuje zde od své promoce, <I>she has done</I>/<I>has been doing that for years</I> dělá to už léta. V případech jako <I>I’ve been waiting since the morning</I> (čekám od rána), <I>the baby has been crying all day</I> (dítě pláče celý den) je průběhový tvar častější.
<note id="8.82.22/P71">
Není-li vyjádřena délka období, v němž děj probíhá, průběhový tvar implikuje kratší dobu než tvar prostý: <I>his sister has lived with them since her husband died</I> jeho sestra s nimi žije od té doby, co jí zemřel manžel (od smrti manžela uplynula delší doba) – <I>his sister has been living with them since her husband died</I> (manžel zemřel poměrně nedávno). Někdy se jako specifický rys průběhového perfekta (který ho odlišuje od perfekta prostého) uvádí, že implikuje pokračování děje v budoucnosti. Tento rys však nevyplývá z tvaru samotného, nýbrž může být důsledkem kontextu. Samo o sobě je průběhové perfektum z hlediska pokračování děje v budoucnosti neutrální.
</note>
<note id="8.82.22/P72">
S průběhovým perfektem se setkáváme i u sloves, která zpravidla průběhové tvary netvoří, např. <I>Everyone on our job has been intending to leave for the last ten years but no one has left yet.</I> (Fraser 97) Každý u nás měl v posledních deseti letech v úmyslu odejít, ale nikdo ještě neodešel. <I>What did he mean by “don’t forget”? – Something I’ve been meaning to tell you.</I> (Osborne, Look Back 33) Co mínil tím „nezapomeň“? – Něco, co jsem ti chtěla říci.
</note>
<note id="8.82.22/P73">
Prosté perfektum není někdy s určením typu <I>how long</I> možné, srov. <I>she has been taking</I>/<I>has taken sleeping pills for a long time</I> bere už dlouho prášky na spaní, ale jen <I>she has been reading the book for a week</I> čte tu knihu už týden (nikoli *<I>she has read the book for a week</I>), <I>she has been writing the letter since the morning</I> píše ten dopis už od rána (nikoliv *<I>she has written the letter since the morning</I>).
</note>
Průběhové perfektum telických sloves zpravidla vyjadřuje děj opakovaný, např. <I>I have been getting up very early in the last few weeks</I> v posledních několika týdnech vstávám velmi brzo.
S určeními typu <I>for some time</I> se prostý tvar telických (zejména momentánních) sloves může vyskytnout pouze v záporu, srov. <I>he hasn’t come here for some time</I> už nějaký čas sem nepřišel – <I>he has been coming here for some time</I> chodí sem už nějaký čas. S určeními typu <I>since then</I> je prostý tvar možný i ve větě kladné, např. <I>since my illness I have given up smoking</I> od své nemoci jsem nechal kouření, <I>the barometer has risen since yesterday</I> tlakoměr od včerejška stoupl. Inkluzivnost se v těchto případech netýká slovesného děje (<I>I have given up smoking</I>, <I>the barometer has risen</I> jsou děje skončené), nýbrž období, v němž k ději došlo. Inkluzivní děj se vyjadřuje perfektem průběhovým: <I>the barometer has been rising since yesterday</I> barometr od včerejška stoupá.
<note id="8.82.22/P74">
Záporné průběhové perfektum je řídké, srov. <I>it has been raining for a week</I> prší už týden – <I>it hasn’t rained for several weeks</I> už několik týdnů nepršelo.
</note>
(d) průběhové plusquamperfektum má stejný základní význam jako plusquamperfektum prosté, tj. označuje děj předcházející před jiným dějem minulým nebo před bližší minulou dobou. Stejně jako ostatní průběhové tvary vyjadřuje děj dočasného trvání v jeho průběhu. Vzhledem k minulé době, k níž je orientován, vyjadřuje stejné vztahy jako průběhové préteritum a perfektum vzhledem k přítomnosti: děj probíhající v určité době předminulé, např. <I>the lawn was sodden because it had been raining in the night</I> trávník byl nasáklý vodou, neboť v noci pršelo; děj probíhající v nespecifikované době předminulé, např. <I>I didn’t know that you had been looking for me</I> nevěděl jsem, že jste mě hledal; opakovaný děj v nespecifikované době předminulé, např. <I>he complained that somebody had been throwing pebbles at his window</I> stěžoval si, že mu někdo házel na okno kaménky; inkluzivní děj předminulý, např. <I>he talked as if he had been doing research for a long time</I> mluvil, jako kdyby pracoval ve výzkumu už dlouho.
(e) Průběhové futurum vyjadřuje stejný význam v budoucnosti jako průběhové préteritum v minulosti, tj. děj aktuálně probíhající v určité době, např. <I>I can’t come this afternoon, I’ll be training</I> dnes odpoledne nemohou přijít, budu trénovat. Srovnej <I>I’ll drive to the station at three o’clock</I> pojedu na nádraží ve tři hodiny – <I>at three o’clock I’ll be driving to the station</I> ve tři hodiny už pojedu (budu na cestě) na nádraží. U telických predikací prostý tvar implikuje dokončení děje, průběhový tvar nikoliv. Tento rozdíl může mít kontextové důsledky v tom, že oba tvary předpokládají poněkud jiné pokračování. Prostý tvar navozuje nějaký další děj, který nastane po skončení vyjadřovaného děje, např. <I>The sun will set in a minute. The temperature will drop abruptly…</I> Slunce za okamžik zapadne. Teplota prudce klesne… Naproti tomu průběhový tvar navozuje situaci, která nastane v průběhu děje jím označovaného, např. <I>The sun will be setting in a minute. First you’ll see a shadow climbing up that slope…</I> Slunce bude za okamžik zapadat. Nejprve udivíte, jak se tamten svah rychle zahaluje do stínu...
V případech jako <I>we’ll sleep in the tent</I>/<I>we’ll be sleeping in the tent</I> budeme spát ve stanu, <I>he’ll stay for a week/he’ll be staying for a week</I> zdrží se týden apod. nejde o rozdíl v označované mimojazykové skutečnosti (oba tvary se mohou vztahovat k téže události), je pouze rozdíl v pojetí aktuálnosti děje.
Průběhové futurum v otázce 2.os. nahrazuje prosté futurum v případech, kdy může být prosté futurum interpretováno modálně (jako dotaz na záměr osloveného nebo v zjišťovací otázce jako nabídka), např. <I>when will you be moving?</I> kdy se budete stěhovat? <I>how long will you be staying?</I> jak dlouho se zdržíte?, <I>will you be seeing him?</I> uvidíte ho? apod.
<note id="8.82.22/P75">
<I>I’ll be seeing you</I> je frazeologismus s významem „na shledanou“.
</note>
(f) Průběhový předbudoucí čas se vyskytuje zřídka, a to nejčastěji ve významu inkluzivním, např. <I>by next January we shall have been living here for ten years</I> v lednu tady budeme bydlet už deset let.'$
'8.82.23','Perfektní a průběhové tvary bývají často považovány nikoliv za kategorii časovou, nýbrž za kategorii vidovou.
U perfektních tvarů vidová stránka (dokončenost, popř. rezultativnost děje) vyplývá z kombinace sémantiky slovesné a prostého tvaru. Význam dokončenosti (rezultativnosti) děje se vyskytuje pouze u telických predikací a není specifický pro perfektum, nýbrž se vyskytuje i u préterita, srov. <I>where have I put my glasses?</I> – <I>where did I put my glasses?</I> kampak jsem dal brýle? Rozdíl mezi perfektem a préteritem nespočívá v dokončenosti děje (stránce vidové), nýbrž v různém časovém odkazu. Perfektní tvary tedy nepředstavují kategorii vidovou, nýbrž temporální.
Průběhové tvary sice také do značné míry souvisejí se sémantikou slovesnou (vyskytuje se zpravidla jen u sloves dynamických), avšak k významu slovesa průběhový tvar přidává rys průběhovosti děje, což je význam vidový. Vyjádření děje v jeho průběhu je však vždy spojeno s časovým odkazem na příslušnou časovou sféru, takže průběhové tvary lze chápat jako kategorii temporálně-vidovou.
Nicméně kategorie vidu v té formě, v jaké ji známe z češtiny, v angličtině neexistuje. V češtině je každé sloveso (kromě malého počtu sloves vidově obojakých) svou slovotvornou morfologickou strukturou buď dokonavé, nebo nedokonavé a jeho vidový význam je inherentní ve všech jeho tvarech. V angličtině je naproti tomu vidově příznakový pouze průběhový tvar (tím, že označuje děj v jeho průběhu), kdežto prostý tvar je vidově neutrální. Vidová stránka prostého tvaru je dotvářena kontextem, srov. <I>say</I> znamená „říci“ i „říkat“, <I>learn</I> „učit se“ i „naučit se“, write „psát“ i „napsat“, buy „koupit“ i „kupovat“ apod. V češtině dokonavost nebo nedokonavost slovesného tvaru kontextem změnit nelze.
Podobnost mezi anglickými průběhovými tvary a českým nedokonavým videm je omezena na kurzivní pojetí děje (vyjadřování děje v jeho průběhu). Dvěma dalšími rysy se však anglické průběhové tvary od českého nedokonavého vidu liší: aktuálností a dočasností (ozemeným trváním) slovesného děje. Platí tedy, že průběhový tvar odpovídá nedokonavému vidu, avšak korespondence opačným směrem se uplatňuje jen zčásti. Např. <I>Jan kouří</I> odpovídá anglickému <I>John is smoking</I> pouze tehdy, jde-li o děj aktuálně probíhající (tj. Jan má zapálenou cigaretu a kouří). Má-li věta obecnou platnost „Jan je kuřák“, odpovídá jí v angličtině <I>John smokes</I>.
Prostý slovesný tvar je vidově neutrální, tj. jeho komplexní nebo kurzivní interpretace záleží na sémantice slovesa, na jeho doplnění, jakož i na dalším větném a situačním kontextu, srov. <I>we drank beer</I> pili jsme pivo, <I>he drank a glass of beer</I> vypil sklenici piva, <I>I patiently waited while he drank his glass of beer</I> trpělivě jsem čekal, zatímco pil svou sklenici piva. Jak ukazuje poslední příklad, i telická predikace vyjádřena prostým tvarem, která obvykle označuje děj komplexně, může vlivem kontextu děj prezentovat kurzivně. (Kurzivně pojaté děje lze ovšem též vyjádřit průběhovými tvary, srov. <I>we were drinking beer</I> pili jsme pivo, <I>while he was drinking his glass of beer I was patiently waiting</I> zatímco pil svou sklenici piva, trpělivě jsem čekal.)
Srovnej rozhodující vliv kontextu, pokud jde o komplexní nebo kurzivní pojetí děje, v následujícím příkladu, v němž predikace, které samy o sobě připouštějí pouze komplexní interpretaci, nabývají vlivem iterativizace, vyplývající z kontextu, významu kurzivního: <I>When this last thing happened, out of respect for Aunt Alice, he always committed suicide. Indeed he committed suicide more than any man I know, but always in the most reasonable manner. If he drowned himself, then the canal was dry; if he jumped down a well, so was that; and when he drank disinfectant there was always an antidote ready, clearly marked, to save everyone trouble.</I> (Lee 181) Když se přihodilo to poslední, z ohledu na tetu Alici vždycky páchal sebevraždu. Skutečně páchal sebevraždu častěji, než kdokoliv, koho znám, ale vždycky tím nejrozumnějším způsobem. Jestliže se topil, pak byl kanál vyschlý; jestliže skočil do studny, byla rovněž suchá, a když se napil dezinfekce, byl vždycky po ruce protilék, jasně označený, aby se všem ušetřila námaha.
Vedle průběhových tvarů se k vyjádření vidových rozdílů v angličtině užívá některých adverbiálních částic, prefixů a syntaktických konstrukcí.
Perfektivizující účinek mohou mít adverbiální částice <I>down</I>, <I>out</I>, <I>off</I>, <I>through</I>, <I>up</I> aj., např. <I>write down</I> zapsat (si), <I>blow out</I> sfouknout (<I>he blew out the candle</I> sfouknul svíčku), <I>try out</I> vyzkoušet, <I>work out</I> (<I>a problem</I>) vyřešit (problém), <I>shake off</I> setřást, <I>cool off</I> vychladnout, <I>think through</I> promyslet, <I>soak through</I> promočit, <I>use up</I> spotřebovat, <I>eat up</I> sníst, <I>drink up</I> vypít, <I>brush up</I> vykartáčovat aj. Jak ukazují české ekvivalenty, částice zde modifikuje slovesný význam explicitním odkazem na konečnou fázi děje. (Pokud jde o jiné funkce adverbiálních částic, viz 8.51.1.)
Perfektivizující funkci mohou též mít některé prefixy, srov. <I>slave</I> otročit – <I>enslave</I> zotročit, <I>rage</I> zuřit – <I>enrage</I> rozzuřit, <I>force</I> nutit – <I>enforce</I> vnutit, vynutit, <I>grow</I> růst – <I>outgrow</I> (<I>one’s brothers</I>) přerůst (bratry), <I>live</I> žít – <I>outlive</I> (<I>one’s wife</I>) přežít (manželku), <I>run</I> běžet – <I>outrun</I> předběhnout, <I>shine</I> svítit – <I>outshine</I> zastínit, <I>eat</I> jíst – <I>overeat</I> přejíst se, <I>sleep</I> spát – <I>oversleep</I> zaspat aj.
Ze syntaktických konstrukcí mají perfektivizující účinek některé typy doplňku, např.: <I>he drank himself silly</I> zpil se do němoty, <I>he drank himself to death</I> upil se k smrti, <I>they talked her silly</I> umluvili ji apod. (viz 13.72.12). Dále adjektivum po slovesech jako <I>bang</I>, <I>run</I>, <I>wear</I> aj., např. <I>the door banged shut</I> dveře se zabouchly, <I>the river has run dry</I> řeka vyschla, <I>the catch sprang open</I> západka odskočila (se otevřela) apod. (viz 13.71.1).
K perfektivizačním prostředkům se též řadí verbonominální vazby se slovesy <I>have</I>, <I>give</I> aj. (viz 13.23.22), např. <I>he gave the door a push</I> strčil do dveří, <I>I had a drink of water</I> napil jsem se vody, <I>she took a deep breath</I> zhluboka se nadýchla apod. Dokonavost těchto vazeb je důsledek kombinace prostého tvaru slovesného a vytčení jednoho aktu příslušného děje.
Pokud se tato slovesa a vazby vyskytují v průběhovém tvaru, vyjadřují ovšem děj kurzivně (tj. odpovídají slovesu nedokonavému), srov. <I>he was working out a problem</I> řešil nějaký problém, <I>she was shaking off the snow</I> střásala ze sebe sníh, <I>you are overeating again</I> už se zase přejídáš, <I>the rivers are running dry</I> řeky vysychají, <I>he was taking a bath</I> koupal se apod.
Komplexního vyjádření děje se dociluje též různými jinými prostředky, např. <I>shoot</I> střílet – <I>shoot sb</I>/<I>sth dead</I> zastřelit, <I>live</I> žít – <I>live to see</I> dožít se aj.
Jako prostředky iterativizace slovesného děje slouží modální slovesa <I>will</I>/<I>would</I> a <I>used to</I> (viz 8.44.72), např. <I>My mother, freed from her noisy day, would sleep like a happy child.</I> (Lee 27) Má matka, oproštěná od svého hlučného dne, spávala jako šťastné dítě. <I>There used to be a well here long ago, but it’s filled up now.</I> (Adams 87) Bývala tu kdysi studna, ale teď je zasypaná.
<I>Keep</I> + adjektivum nebo participium vyjadřuje setrvání vnějakém stavu nebo nepřetržitý průběh děje, např. <I>the children kept quiet</I> děti byly potichu, <I>she kept</I> (<I>on</I>) <I>giggling</I> pořád se hihňala, <I>my shoe laces kept</I> (<I>on</I>) <I>coming undone</I> pořád se mi rozvazovaly tkaničky u bot apod. (viz 8.61).
<ref id="8.8/L3">
Allen 1966, Bodelsen 1936, Breithutová 1968, Close 1963, Crystal 1966, Diver 1963, Dušková 1970, 1971b, 1974, 1976b, 1983, Dušková – Urbanová 1966–67, 1967, Fries 1925, 1927, Hajičová – Panevová – Sgall 1971, Hatcher 1951, Huddleston 1969b, Chomsky 1972, Ivanova 1961, Jespersen 1909–1949, IV, Jindra 1956, Joos 1964, Kirchner 1952, McCawley 1971, McCoard 1978, Millington-Ward 1954, Nehls 1975, Nosek 1958b, Palmer 1965, Panevová – Benešová – Sgall 1971, Panevová – Sgall 1971, Poldauf 1947b, Sheffer 1975, Vanneck 1958, Viethen 1979, Wekker 1976, Whitaker 1983, Wolfson 1979.
</ref>'$
'8.83 Slovesný způsob (modus)','Slovesný způsob v angličtině zahrnuje čtyři mody: indikativ, imperativ, kondicionál a konjunktiv (ve zbytcích). Slovesné mody jsou jednak prostředky modality větné (intenční), neboť vyjadřují různý komunikativní záměr mluvčího k vyjadřovanému obsahu (tj. zda jde o sdělení, otázku, rozkaz nebo přání), jednak slouží jako prostředky modality jistotní a zčásti i dispoziční.'$
'8.83.1','Indikativ je v angličtině jediný modus, který se volně kombinuje s kategorií času. Je to základní způsob všech určitých temporálních tvarů slovesných (viz 8.82.1). Jako prostředek modality větné (viz 12.1) se uplatňuje ve větách oznamovacích a tázacích (viz 12.11 a 12.12). Slouží též jako prostředek modality jistotní (viz 8.44), a to k označení faktivnosti vyjadřovaného obsahu. Děj vyjádřený indikativem je konstatován jako fakt, srov. <I>The opening of the Suez Canal in 1869 altered the geographic balance of world trade.</I> (Jones 174) Otevření Suezského kanálu v r. 1869 změnilo zeměpisnou rovnováhu světového obchodu.'$
'8.83.2','Imperativ je prostředek modality větné vyjadřující obsah sdělení jako příkaz (v záporu jako zákaz) a tvoří tak konstitutivní rys věty rozkazovací (viz 12.13). Lze ho však zároveň řadit i k modalitě dispoziční, neboť vyjadřuje volní postoj mluvčího (mluvčí si přeje nebo nepřeje realizaci příslušného děje).
Imperativ má v angličtině dvě formy, jednoduchou a opisnou. Jednoduchý imperativ se vyskytuje v 2. os. a rovná se slovesnému základu. Představuje jedinou určitou formu slovesnou, u níž není v angličtině vyjádřen podmět. Na rozdíl od českého imperativu nerozlišuje vykání a tykání a kromě reflexivních sloves ani singulár a plurál, srov. <I>Stop!</I> Zastav(te)! <I>Hurry up!</I> Pospěš(te) si! Skutečnost, že podmětem této imperativní formy je 2. os., se projevuje v tázacích dovětcích, srov. <I>Remind me of it, will you?</I> Připomeň(te) mi to, ano?, a při užití reflexivního a zdůrazňovacího zájmena, u nichž je kromě toho rozlišen singulár a plurál, srov. <I>Help yourself.</I> Posluž(te) si (adresát je jeden). – <I>Help yourselves.</I> Poslužte si (adresátů je více). <I>Do it yourself</I>/<I>yourselves.</I> Udělej to sám/Udělejte to sami.
Prostý zápor imperativ lexikálních sloves se tvoří pomocí <I>do</I> (stejně jako zápor a otázka těchto sloves v prostém prézentu a préteritu, viz 8.82.1), nař. <I>Don’t move! Nehýbej(te) se! Don’t cry.</I> Neplač(te). Stejným způsobem se tvoří i zápor od slovesa <I>be</I>, které se jinak časuje bez <I>do</I> (viz 8.31), např. <I>Don’t be long.</I> Nebuď(te) tam dlouho. <I>Don’t be so touchy.</I> Nebuď tak nedůtklivý. Opisná forma imperativu se vyskytuje v 1. a 3. osobě. Skládá se z pomocného slovesa <I>let,</I> předmětového tvaru osobního zájmena nebo substantiva a infinitivu lexikálního slovesa bez <I>to</I>, např. <I>Let us consider the following case.</I> Uvažujme následující případ. <I>Let me think.</I> Počkejte (= nechte mě okamžik přemýšlet). <I>Let everybody sign his name.</I> Ať se každý podepíše. <I>Let</I> jako pomocné sloveso imperativu je třeba odlišovat od lexikálního slovesa <I>let</I> „nechat, dovolit“, srov. <I>Let me do it for you.</I> Dovolte, abych vám to udělal. <I>Let things take their course.</I> Nechte věcem volný průběh. Rozdíl mezi lexikálním <I>let</I> a pomocným slovesem imperativu je zřetelný v 1. os. plurálu, v níž se <I>us</I> v imperativu normálně redukuje na <I>’s</I> (<I>Let’s go</I> pojďme), kdežto po lexikálním <I>let</I> nikoliv: <I>let us go</I> nechte nás jít. Kromě 1. os. singuláru a 1. os. plurálu s redukovaným <I>let’s</I> (<I>let me see</I> počkejme, <I>let’s hope for the best</I> doufejme v nejlepší) je imperativ s <I>let</I> příznačný pro formální způsob vyjadřování.
Zápor opisného imperativu má formu s <I>do</I> i bez <I>do</I>: <I>Let’s not disturb him.</I> Nevyrušujme ho. <I>Don’t let’s wait.</I> Nečekejme. Tvar s <I>do</I> je hovorovější.
Imperativ se nejčastěji vyskytuje v prostém aktivu, pasivum a průběhové tvary jsou řídké: <I>Be seated.</I> Posaďte se. <I>Let’s be guided by our principles.</I> Řiďme se svými zásadami.
Ze základního významu imperativu vyplývá jeho neslučitelnost s některými slovesnými významy, především vztahovými (viz 8.72), srov. *<I>Own this house. *</I>Vlastni tento důlm. *<I>Resemble your father.</I> *Podobej se svému otci. *<I>Let’s be tall. *</I>Buďme vysocí; dále s některými významy intelektuálními a postojovými, jako <I>know</I> vědět, <I>like</I> líbit se, <I>understand</I> rozumět apod. Imperativy těchto sloves se mohou vyskytnout v kontextech pohádkových, věděcko-fantastických apod.
Ze základního významu imperativu rovněž vyplývá, že je omezen, pokud jde o temporální referenci. Vztahuje se pouze na přítomnost nebo na budoucnost (rozkaz nebo zákaz má být adresátem teprve realizován, proto je vyloučeno odkazování na minulost): <I>Look at this.</I> Podívej se na tohleto. <I>Ring me up tomorrow.</I> Zavolejte mi zítra.
<note id="8.83.2/P76">
S formálním perfektem vyjadřujícím nikoliv odkaz na minulost, nýbrž dokončenost děje se setkáváme ojediněle v <I>Have done with it.</I> Skoncuj s tím, skonči to.
</note>
V kladných větách lze imperativu dodat naléhavého tónu pomocí emfatického <I>do</I> (viz 8.33), např. <I>Do hurry up.</I> Pospěš si přece. <I>Do be quiet.</I> Buď už zticha. <I>Do let’s go.</I> Pojďme.
Zmírnění imperativu lze dosáhnout tázacím dovětkem, který má po imperativu 2. os. nejčastěji formu <I>will you</I>, např. <I>Keep it for me, will you.</I> Schovej mi to, ano? <I>Don’t tell anyone, will you?</I> Nikomu o tom neříkej, ano? Řidčeji se vyskytuje <I>won’t you,</I> popř jiné formy: <I>Take off your coat, won’t you?</I> Nechcete si odložit kabát? <I>Hurry up, can’t you?</I> Pospěš si, ano? <I>Buy a new one, why don’t you?</I> Kup nový, ano? Po imperativu 1. os. plurálu má dovětek formu <I>shall we</I>, např. <I>Let’s have tea in the garden, shall we?</I> Nasvačme se v zahradě, ano? <I>Let’s not talk about it, shall we?</I> Nemluvme o tom, ano?'$
'8.83.3','Kondicionál je prostředek modality jistotní (viz 8.44). Samostatný větný typ netvoří. Má pouze dvě temporální formy, kondicionál přítomný, který odkazuje na přítomnost nebo na budoucnost, a kondicionál minulý, který odkazuje na minulost. Obě tyto formy se též vyskytují v průběhové konjugaci a pasivu.
Kondicionál je konstrukční obdobou futura se <I>shall</I>/<I>will</I>. Skládá se z preteritálních tvarů těchto sloves <I>should</I>/<I>would</I> a infinitivu lexikálního slovesa bez <I>to</I>. Distribuce pomocných sloves je stejná jako ve futuru, tj. v 1. os. obou čísel se užívá <I>should</I>, v ostatních osobách <I>would</I>.
Přítomný kondicionál se skládá z pomocného slovesa a přítomného infinitivu.
<table><I>I should work</I> pracoval bych
<I>you would work</I> pracoval bys
<I>he</I>/<I>she</I>/<I>it would work</I> pracoval/a/o by
<I>we should work</I> pracovali bychom
<I>you would work</I> pracovali byste
<I>they would work</I> pracovali/y by</table>
Minulý kondicionál se skládá z pomocného slovesa minulého infinitivu.
<table><I>I should have worked we should have worked</I>
byl bych pracoval byli bychom pracovali
<I>you would have worked you would have worked</I>
byl bys pracoval byli byste pracovali
<I>he /she/it would have worked they would have worked</I>
byl/a/o by pracoval/a/o byli/y by pracovali/y</table>
Zápor a otázka se tvoří jako u ostatních složených tvarů slovesných (viz 8.82.1), srov. <I>I should not work</I> nepracoval bych, <I>would you work</I>? pracoval bys(te)? <I>wouldn’t they work? would they not work?</I> nepracovali by? <I>we should not have worked</I> byli bychom nepracovali, <I>would he</I> (<I>not</I>) <I>have worked?</I> byl by nepracoval? atd. Průběhový tvar <I>I should be working</I> pracoval bych, <I>I should have been working</I> byl bych pracoval, pasivum <I>nothing would be gained</I>/<I>would have been gained</I> nic by se (bylo) nezískalo.
Podobně jako ve futuru se v 1. os. místo <I>should</I> často užívá <I>would</I>: <I>I</I>/<I>we would work</I> pracovali bychom, <I>I</I>/<I>we would have worked</I> byli bychom pracovali. Stažené tvary viz 8.42, 43.
<note id="8.83.3/P77">
V americké angličtině má <I>should</I> pouze funkci modálního slovesa „mít“, tj. <I>I shouldn’t be surprised</I> znamená jen „neměl bych být překvapen“ (v britské angličtině též „nebyl bych překvapen“).
</note>
Kondicionál vyjadřuje děj podmíněný, hypotetický, závislý na nějaké podmínce. Podmínka je buď vyjádřena, a to větou vedlejší (viz 16.23.43) nebo příslovečným určením (viz 13.41.24d), popř. ji zastupuje některý jiný větný člen, nebo je pouze implikována situací či kontextem, např. <I>Without some form of personal involvement, real or imaginary, work would be intolerable.</I> (Fraser 9) Bez nějaké formy osobní zainteresovanosti, skutečné nebo imaginární, by práce byla nesnesitelnou. <I>I wouldn’t raise my little finger for that man.</I> (Greene 171) Pro toho člověka bych nehnul ani prstem. Podle povahy podmínky může jít o děj možný (potenciál), např. <I>An obstruction like that would be noticeable by daylight</I> (Taková překážka by byla za denního světla viditelná = je-li denní světlo, je takovou překážku vidět). Nebo může jít o děj, který je v rozporu se skutečností (ireál), např. <I>With a stronger constitution he would be at the top of the ladder.</I> Kdyby měl pevnější zdraví, patřil by ve svém oboru ke špičkám (= chatrné zdraví mu brání, aby patřil ke špičkám). Minulý kondicionál vyjadřuje vždy ireál (neuskutečnění vyjadřovaného obsahu), např. <I>With a bit of luck things would have turned out differently.</I> Při troše štěstí by to bylo dopadlo jinak (= štěstí nám nepřálo, nedopadlo to podle očekávání). <I>But for the constant support of my wife the book would never have been written.</I> Nebýt neustálé podpory mé ženy, kniha by nebyla nikdy napsána (= kniha byla napsána díky manželčině podpoře).
Vedle těchto základních funkcí kondicionál nahrazuje indikativ v případech, kdy mluvčí z nějakého důvodu (např. ze zdvořilosti) nechce vyjádřit sdělovaný obsah přímo, nýbrž jen tentativně, např. <I>I’d like to keep it as a souvenir.</I> (Greene 142) Chtěl bych si to nechat na památku. <I>No qualified vocational guidance officer would with to pretend that his methods are infallible.</I> (Carter 95) Žádný kvalifikovaný pracovník poradny pro volbu povolání by nechtěl tvrdit, že jsou jeho metody neomylné. Srov. <I>Would Tuesday suit you?</I> Hodilo by se vám úterý? – <I>Does</I>/<I>Will Tuesday suit you?</I> Hodí se vám/Bude se vám hodit úterý? Zdvořilostní užití kondicionálu je časté v tázacích větách s podmětem v 2. os. místo žádací věty vyjádřené imperativem (viz 12.12.1f), např. <I>Would you sign the receipt, please.</I> Podepsal byste laskavě stvrzenku. Kondicionál v přacích větách viz 12.14c, d.
<note id="8.83.3/P78">
Místo slovesa <I>want</I> chtít, které se zpravidla v kondicionálu nevyskytuje, bývá v kondicionálu <I>like</I>, srov. <I>he wants to keep it</I> chce si to nechat – <I>he would like to keep it</I> chtěl by si to nechat.
</note>
Funkce kondicionálu jsou v angličtině a v češtině v podstatě stejné, je však rozdíl ve vyjadřování minulého ireálu. Zatímco angličtinav tomto případě užívá obligatorně minulého kondicionálu, v češtině je minulý kondicionál knižní a v běžně mluvené řeči, odkazuje-li věta na minulost jinými prostředky, se nahrazuje kondicionálem přítomným. Je-li podmínka vyjádřena, užívá se též minulého času, srov. Ještě včera bych to považoval za nemožné. <I>Only yesterday I should have considered</I> (*<I>I should consider</I>) <I>it impossible.</I> Nebýt šťastné náhody, zmeškala to. <I>But for a lucky chance she would have missed it</I> (*<I>she missed it</I>)<I>.</I>
<note id="8.83.3/P79">
Minulý kondicionál slovesa <I>think</I> v 1. os. nevyjadřuje ireál, nýbrž tentativně vyslovený názor mluvčího, např. <I>I should have thought it was obvious from the beginning.</I> Myslel bych, že to je zřejmé od začátku.
</note>'$
'8.83.4','Poslední anglický modus, konjunktiv, je pro angličtinu specifický, v češtině se nevyskytuje. I v angličtině je to kategorie okrajová. Kromě některých ustálených spojení se v běžně mluvené britské angličtině nahrazuje indikativem nebo modálním slovesem.
Anglický konjunktiv disponuje dvěma soubory tvarů, prézentními a preteritálními.
Prézentní konjunktivní tvary se rovnají slovesnému základu, tj. liší se od indikativu pouze v 3. os. singuláru tím, že nemají koncovku: <I>he work</I>, <I>she come</I>, <I>it contain</I>. Jedině sloveso <I>be</I> se liší ve všech osobách, neboť slovesný základ <I>be</I> je jiný než indikativní tvar <I>am</I>/<I>is</I>/<I>are</I>: <I>I</I>/<I>he</I>/<I>she</I>/<I>it</I>/<I>we</I>/<I>you</I>/<I>they BE</I>. Zápor se tvoří přidáním <I>not</I> před konjunktivní tvar, např. <I>It is advisable that discipline not be enforced too strictly.</I> Je radno, aby se kázeň nevynucovala příliš přísně.
Konjunktiv préterita se tvoří pouze od slovesa <I>be</I>, u něhož má ve všech osobách tvar <I>were</I>: <I>I</I>/<I>he</I>/<I>she</I>/<I>it</I>/<I>we</I>/<I>you</I>/<I>they WERE</I>. Od indikativu se tedy liší v 1. a 3. os. singuláru.
Konjunktiv je především prostředek modality jistotní. Na rozdíl od indikativu, který předkládá vyjadřovaný obsah jako fakt, přítomný konjunktiv faktivnost vyjadřovaného obsahu relativizuje, předkládá ho jako nejistý, avšak realizovatelný. Konjunktiv préterita je ireál: obsah, který vyjadřuje, je v rozporu se skutečností.
Jako prostředek modality větné (intenční) je konjunktiv konstitutivní rys některých typů věty přací (viz 12.14a, c, d).
Z hlediska časové platnosti je konjunktiv prézenta neutrální, jeho temporální reference závisí na času slovesa ve větě řídící, srov. <I>The committee has proposed</I>/<I>proposes</I>/<I>will propose that the plan be submitted to the local branches.</I> Výbor navrhl/navrhuje/navrhne, aby se plán předložil místním odbočkám. Konjunktiv ve větě hlavní je orientován na přítomnost nebo na budoucnost (vzhledem k době promluvy), např. <I>Long live our friendship!</I> Ať žije naše přátelství!
Konjunktiv préterita je přítomný ireál, tj. obsah jím vyjadřovaný je v rozporu s přítomnou skutečností (přítomnou z hlediska doby promluvy), např. <I>If I were young…</I> Kdybych byl mladý… (= nejsem mladý). <I>I wish I were young.</I> Přál bych si, abych byl mladý (= nejsem mladý).
Konjunktiv přítomný se užívá po slovesech a verbonominálních predikacích vyjadřujících žádost, návrh, trvání na něčem, nutnost apod. (viz 16.21.11, 12), např. <I>It is vital that an agreement be reached.</I> Je nezbytně nutné, aby se dosáhlo dohody. Toto užívání konjunktivu je časté v americké angličtině, v britské angličtině se vyskytuje hlavně ve formálním stylu, v běžně mluvené řeči bývá <I>should</I> (viz 8.44.43). Ve formálním stylu se vyskytuje též ve větách podmínkových a přípustkových (viz 16.23.43, 44), např. <I>Even if the patient be cured, the disease leaves permanent traces in his organism.</I> I když se pacient vyléčí, choroba zanechává v jeho organismu trvalé stopy.
Konjunktiv préterita se vyskytuje ve větách podmínkových a přípustkových (viz 16.23.43, 44) a ve větách přacích po <I>I wish</I> (viz 12.14d).
V hlavních větách se konjunktiv vyskytuje ve větách přacích, konjunktiv přítomný v literárním typu <I>Long live the Queen!</I> Ať žije královna! (viz 12.14a) a konjunktiv préterita v typu <I>If only she were here!</I> Kdyby tak byla tady! (viz 12.14c).
V případech jako <I>Say what I will…</I> Ať říkám cokoliv..., <I>Cost what it may…</I> Ať to stojí cokoliv…, <I>Be it as it may…</I> Ať je to jakkoliv…, <I>Suffice it to say…</I> Nechť postačí říci, že… <I>Far be it from me to</I> (<I>doubt your word</I>) Jsem dalek toho (Budiž mi vzdálena myšlenka), že (bych pochyboval o vašem slovu), <I>So be it!</I> Budiž tomu tak! aj., jde o ustálená spojení.'$
'8.84 Slovesný rod (genus verbi)',''$
'8.84.1','Slovesný rod v angličtině zahrnuje aktivum (rod činný) a pasivum (rod trpný). aktivní tvary slovesné byly popsány v 8.82.1 a 8.83.1–4. Pasivní tvary se skládají z určitého tvaru pomocného slovesa <I>be</I> (viz 8.31.1) a minulého příčestí lexikálního slovesa (viz 8.13 a 8.2). Formální obdobou anglického pasiva je v češtině pasivum složené, vedle něhož ovšem čeština ještě disponuje pasivem zvratným.
<table><I>the picture is finished</I>/<I>sold</I> obraz je dokončen/prodán
<I>the picture was finished</I>/<I>sold</I> obraz byl dokončen/prodán
<I>the picture has been finished</I>/<I>sold</I> obraz byl dokončen/prodán<I>
the picture had been finished</I>/<I>sold</I> obraz byl dokončen/prodán<I>
the picture will be finished</I>/<I>sold</I> obraz bude dokončen/prodán<I>
the picture will have been finished</I>/<I>sold</I> obraz bude dokončen/prodán
Pasivní tvary průběhové se vyskytují zpravidla jen v prézentu a préteritu:
<I>the picture is being finished/sold</I> obraz se dokončuje/prodává
<I>the picture was being finished/sold</I> obraz se dokončoval/prodával</table>
Jiné průběhové tvary, jako např. <I>the house has been being built</I> dům se stavěl, <I>the house will be being built</I> dům se bude stavět, se vyskytují ojediněle a většina mluvčích je nepřijímá.
Zápor a otázka se tvoří stejně jako u ostatních složených tvarů slovesných (viz 8.82.1): <I>the picture is not finished</I> obraz není dokončen, <I>was the picture finished?</I> byl obraz dokončen? <I>hasn’t the picture been finished? has the picture not been finished?</I> nebyl obraz dokončen? <I>the picture will not be sold</I> obraz nebude prodán, <I>won’t the picture be sold? will the picture not be sold?</I> obraz nebude prodán? atd.
V běžně mluvené řeči se dějové pasivum někdy tvoří pomocí slovesa <I>get</I>, např. <I>somehow everything got done in time</I> nějak se všechno udělalo včas.
V tvoření pasiva jsou mezi angličtinou a češtinou značné rozdíly vyplývající z různé povahy tranzitivnosti anglických a českých sloves a existence bezpodmětového (neosobního) pasiva v češtině.'$
'8.84.11','Obdobný způsob tvoření pasiva v angličtině a češtině (odhlížíme-li od skutečnosti, že české pasivum může mít formu reflexivní) je pouze u sloves monotranzitivních (s přímým předmětem, viz 13.31). Podmětem pasivní konstrukce je předmět konstrukce aktivní, srov. <I>this aspect is often neglected</I> toto hledisko se často zanedbává, <I>some details have been omitted</I> některé podrobnosti byly vynechány, <I>the risk should not be underestimated</I> riziko by se nemělo podceňovat apod. U jednotlivých sloves jsou ovšem rozdíly v rekci: anglické sloveso s přímým předmětem často odpovídá českému slovesu s vazbou genitivní, dativní, instrumentálovou nebo s předložkovým pádem, srov. <I>the aim has been reached</I>/<I>achieved</I> cíle bylo dosaženo, <I>what is it called?</I> jak se tomu říká? (jak se to nazývá?), <I>what language is spoken there?</I> jak(kým jazykem) se tam mluví? Také český akuzativ může odpovídat jiné anglické vazbě (viz 13.31.2).'$
'8.84.12','Pasivum od sloves s předložkovým předmětem (viz 8.51.2) se tvoří stejně jako pasivum od sloves monotranzitivních, tj. sloveso s předložkou se chová jako sloveso jednoslovné. Podmětem je opět předmět vazby aktivní a předložka zůstává u slovesa. V češtině takto tvořené pasivum neexistuje: předložkový předmět zůstává v pasivu beze změny a sloveso tvoří pasivum bezpodmětové. Srov. <I>this possibility has been reckoned with</I> s touto možností se počítalo, <I>the doctor should be sent for at once</I> mělo by se ihned poslat pro lékaře, <I>their help cannot be relied on</I> na jejich pomoc se nelze spolehnout. <I>Those children will be seen to all right.</I> (Drabble 17) O ty děti bude patřičně postaráno.
Opět jsou rozdíly v rekci, např. <I>she was operated on</I> (<I>for appendicitis</I>) byla operována (na slepé střevo), <I>his refusal cannot be wondered at</I> jeho odmítnutí se nelze divit, <I>how is this deviation accounted for?</I> jak se tato odchylka vysvětluje? <I>when will the matter be dealt with?</I> kdy se bude o té věci jednat? aj.
Možnost tvořit pasivum od sloves s předložkou závisí na tom, zda je předložkový výraz součástí rekce tranzitivního slovesa (na těsnosti vztahu mezi slovesem a předložkovým výrazem). Je-li sloveso intranzitivní nebo představuje-li předložkový výraz nerekční (volné) doplnění, zejména adverbiální povahy, pasivum se netvoří, srov. nemožnost tvořit pasivum v případech jako *<I>she was agreed with</I> souhlasili s ní, *<I>they are often stayed with by their firends</I> často u nich pobývají jejich přátelé aj.
Adverbiální či předmětová povaha předložkového výrazu může souvist s konkrétností či abstraktností slovesného významu. Tak <I>go</I> jít, <I>arrive</I> přijít, přijet ve větách <I>they went into the hall</I> (šli do sálu), <I>they arrived at the railway station</I> (přijeli na nádraží) pasivum nepřipouštějí, avšak v přeneseném významu se pasivum tvoří, srov. <I>the matter will be gone into</I> ta záležitost bude vyšetřena, <I>no decision has been arrived at</I> nedospělo se k žádnému rozhodnutí. Ojediněle se pasivum vyskytuje i u sloves s adverbiální předložkovou vazbou: <I>the house does not seem to be lived in</I> zdá se, že v tom domě nikdo nebydlí, <I>the bed has not been slept in</I> v té posteli nikdo nespal, <I>the chair is rarely sat on</I> na té židli se zřídka sedí. Tyto případy se vysvětlují zaměnitelností slovesa a předložky jednoslovným tranzitivním slvoesem: <I>live in a house</I> = <I>inhabit</I>, <I>sleep in a bed</I> = <I>occupy</I>/<I>use a bed</I>, <I>sit on a chair</I> = <I>occupy</I>.'$
'8.84.13','Pasivum se tvoří i od sloves s adverbiální částicí (viz 8.51.1), pokud jsou tranzitivní, např. <I>the scheme was given up</I> od (toho) plánu se upustilo, <I>their business relations have been broken off</I> jejich obchodní styky byly přerušeny, <I>the offer was turned down</I> nabídka byla zamítnuta, <I>the departure must be put off</I> odjezd musí být odložen, <I>the tests will be carried out next week</I> zkoušky budou provedeny příští týden, <I>the word was taken over from French</I> to slovo bylo přejato z francouzštiny aj.
Pasivum se vyskytuje též u tranzitivních sloves pojících se s adverbiální částicí a předložkou (viz 8.51.3), např. <I>inefficiency must be done away with</I> s nevýkonností se musí skoncovat, <I>such conduct can’t be put up with</I> takové chování nelze strpět, <I>the losses have been made up for</I> ztráty byly vynahrazeny aj., a u sloves typu <I>lose sight of something</I> ztratit něco ze zřetele, která se rovněž chovají jako slovesa jednoslovná, srov. <I>this point should not be lost sight of</I> tento bod by se neměl pouštět ze zřetele, <I>the discussion was put a stop to</I> diskuse byla ukončena, <I>the children will be taken good care of</I> o děti bude dobře postaráno, <I>the machines are being made full use of</I> strojů se plně využívá apod. Někdy se vedle těchto pasivních konstrukcí vyskytují vazby, které ukazují, že se substantivní složka těchto sloves ještě pociťuje jako samostatný větný člen, srov. <I>good care will be taken of the children</I>, <I>full use is being made of the machines</I>.'$
'8.84.14','Ditranzitivní slovesa (slovesa s přímým a nepřímým předmětem, viz 13.32) mají v angličtině dvojí pasivní konstrukci, neboť podmětem pasiva se mohou stát oba předměty. V češtině naproti tomu může být podmětem pasiva jen předmět přímý. Např. <I>everyone is given an opportunity</I> každému je dána příležitost – <I>an opportunity is given to everyone</I> příležitost je dána každému, <I>we have been granted our request – our request has been granted us</I> naší žádosti bylo vyhověno, <I>I was denied the pleasure of seeing you</I> bylo mi odepřeno potěšení vás vidět – <I>the pleasure of seeeing you was denied me</I> potěšení vás vidět mi bylo odepřeno, <I>he was assigned an important task</I> – <I>an important task was assigned to him</I> byl mu přidělen důležitý úkol.
<note id="8.84.14/P80">
Nepřímý předmět mívá v pasivu <I>to.</I> Vedle toho se řidčeji vyskytuje pasivum s nepřímým předmětem bez <I>to</I>: <I>a reward was given to him</I>/<I>given him.</I> Volba vazby do jisté míry závisí na jednotlivých slovesech.
</note>
Volba podmětu pasivní konstrukce ditranzitivního slovesa souvisí s aktuálním členěním větným, tj. podmětem se stává předmět s nižším stupněm výpovědní dynamičnosti (viz 14.35.1), srov. <I>John has been awarded the first prize</I> Janovi byla udělena první cena – <I>the first prize has been awarded to John</I> první cena byla udělena Janovi.
Je-li přímý předmět vyjádřen infinitivem nebo větou vedlejší, může být podmětem pasivní konstrukce pouze předmět nepřímý, např. <I>I was given to understand that….</I> bylo mi dáno na srozuměnou, že..., <I>we were told to come at three</I> bylo nám řečeno, abychom přišli ve tři, <I>she was promised that the offer would remain open till her return</I> bylo jí slíbeno, že nabídka zůstane otevřena až do jejího návratu.
Také v některých jiných případech bývá podmětem pasivní konstrukce jen nepřímý předmět, např. <I>I was charged an exorbitant price</I> naúčtovali mi (byla mi naúčtována) přehnanou cenu, <I>we were save a lot of trouble</I> byla nám ušetřena spousta nesnází.
Podmětem pasivní vazby může být i nepřímý předmět neživotný, např. <I>the proposal will be given consideration</I> o návrhu se bude uvažovat, <I>this aspect should be given only brief mention</I> této stránce by měla být věnována jen stručná zmínka (viz 13.32, 13.23.22).'$
'8.84.2','Slovesný rod vyjadřuje, v jakém syntakticko-sémantickém vztahu jsou účastníci slovesného děje k slovesnému ději. V aktivu je podmět konatelem, původcem nebo jiným aktantem, z něhož slovesný děj vychází, zatímco v pasivu je konatelem nebo původcem děje jiný aktant než podmět, srov. <I>they train</I> trénují – <I>they are trained</I> jsou trénováni.
Základní člen v kategorii slovesného rodu je aktivum. Tvoří se od všech sloves (sloves, která se vyskytují jen v pasivu, je nepatrný počet) a má širší význam než pasivum. Pasivum lze zásadně tvořit od sloves, která mají předmět, přestože i tato slovesa v některých případech pasivum netvoří.
Vztah mezi aktivem a pasivem je nejlépe patrný u akčních sloves s přímým předmětem, např. <I>the state provides free education on all levels</I> stát poskytuje bezplatné vzdělání na všech úrovních – <I>free education is provided on all levels</I> (<I>by the state</I>)<I>.</I> V aktivu jsou oba účastníci děje obligatorní, činitel je konstruován jako podmět a cíl děje (patiens) jako předmět. V pasivu je obligatorní pouze patiens a konstruuje se jako podmět. Činitel je v pasivu zpravidla fakultativní; pokud je vyjádřen, má formu adverbiálního určení původce (předložkové vazby s <I>by</I>, v češtině instrumentálu nebo genitivu s <I>od</I>).
<note id="8.84.2/P81">
Vyjádření činitele v pasivu je obligatorní v případech jako <I>the cart was pulled by a horse</I> dvojkolku táhl kůň (dvojkolka byla tažena koněm), ale nikoliv *<I>the cart was pulled *</I>dvojkolka byla tažena, popř. může nepřítomnost konatele kompenzovat jiné adverbiální určení, srov. <I>he was brought up by his aunt</I> byl vychován svou tetou – <I>he was brought up with great care</I> byl vychován s velkou péčí, ale nikoliv *<I>he was brought up *</I>byl vychován.
</note>
Ačkoliv vztah mezi aktivem a pasivem lze řadit k případům syntaktické synonymie, v konkrétních jazykových projevech dochází k jejich funkční diferenciaci.
Tato diferenciace vyplývá především z fakultativnosti činitele v pasivu. Ve velké většině pasivních vět činitel není vyjádřen, protože je buď neznámý, nebo není z hlediska mluvčího pro sdělovaný obsah relevantní. Pokud je činitel vyjádřen, v jazyce s pevným slovosledem, jako je angličtina, pasivum umožňuje jiné lineární uspořádání účastníků slovesného děje. V důsledku změny syntaktických funkcí si v pasivu agens a patiens vymění místo. V aktivu stojí agens jakožto podmět před slovesem, patiens jakožto předmět za slovesem, kdežto v pasivu je tomu naopak (patiens/podmět stojí před slovesem a agens/příslovečné určení za slovesem). Různého postavení účastníků slovesného děje v aktivu a pasivu může být využito jako prostředku aktuálního členění větného (viz 8.84.22).
Sémantický vztah podmětu k slovesnému ději je jednoznačně určen pouze v pasivu, které explicitně vyjadřuje, že podmět není původcem děje. V aktivu je sémantický vztah podmětu k slovesnému ději rozmanitější, podmět může být nejen konatelem slovesného děje, nýbrž i jeho nositelem nebo může být slovesným dějem nějak zasažen. Takové případy jsou obdobné konstrukcím pasivním a mluví se o aktivu s pasivním významem nebo o bezpříznakovém pasivu.'$
'8.84.21','V aktivu je podmět nejčastěji původcem slovesného děje (konatelem nebo proživatelem), řidčeji trpitelem (tj. účastníkem, který je slovesným dějem zasažen). Kromě toho v angličtině může podmět aktiva vyjadřovat různé jiné sémantické vztahy, jejichž vyjadřování v češtině podmětovou konstrukci nepřipouští.
(a) Konatelský podmět je u sloves akčních, např. <I>the porter locked the gate</I> vrátný zamkl bránu, <I>my host introduced me</I> můj hostitel mě představil. Proživatelem slovesného děje je podmět u sloves smyslového vnímání a prožívání, např. <I>his neighbour heard him</I> jeho soused ho slyšel, <I>a passer-by saw her</I> viděl ji nějaký chodec, <I>everybody misses him</I> všichni ho postrádají apod.
U těchto sloves se uplatňuje základní vztah mezi aktivem a pasivem, srov. <I>the gate was locked</I> (<I>by the porter</I>) brána byla zamčena (vrátným), <I>I was introduced</I> (<I>by my host</I>) byl jsem představen (hostitelem), <I>he was heard</I> (<I>by his neighbour</I>) byl slyšen (sousedem), <I>she was seen</I> (<I>by a passer-by</I>) byla viděna (nějakým chodcem), <I>he is missed</I> (<I>by everyone</I>) je postrádán (všemi) apod.
V češtině mívá životný konatel formu adverbiálního určení původce zřídka. Věta je častěji konstruována aktivně s činitelským podmětem v postverbálním postavení, srov. <I>bránu zamkl vrátný</I>, <I>slyšel ho jeho soused</I>, <I>viděl ji nějaký chodec</I> apod.
V případech jako <I>he suffered a heavy blow</I> utrpěl těžkou ránu, <I>they suffered defeat</I> utrpěli porážku, <I>he received a good education</I> dostalo se mu dobrého vzdělání, <I>they didn’t get our wire</I> nedostali náš telegram, <I>will he get a loan?</I> dostane půjčku? aj. je podmět slovesným dějem zasažen podobně, jako je tomu v pasivu. Za pasivní je však považovat nelze, neboť sloveso je v t<I>v</I>aru činném. Pasivum se v těchto případech netvoří, srov. *<I>a heavy blow was suffered</I> (<I>by him</I>) <I>*</I>byla (jím) utrpěna těžká rána, *<I>a good education was received by him *</I>bylo jím obdrženo dobré vzdělání, neboť spojení s dějovými jmény typu <I>suffer defeat</I>, <I>receive education</I> sémanticky odpovídají pasivu sloves, od nichž jsou dějová jména odvozena, srov. <I>they were defeated</I> byli poraženi, <I>he was educated</I> byl vzdělán.
<note id="8.84.21/P82">
Nemožnost tvořit pasivum se nemusí týkat všech významů téhož slovesa, srov. <I>such conduct will not be suffered</I> takové chování nebude trpěno/se nebude trpět, <I>they were received by the director</I> byli přijati ředitelem aj.
</note>
V případech jako <I>the car leaks oil</I> z auta teče olej, <I>my tent sleeps four people</I> v mém stanu se vyspí čtyři osoby, <I>his forehead was dripping sweat</I> z čela mu kanul pot, je podmět vůči slovesnému ději ve vztahu lokativním (vyjadřuje místo, kde se odehrává intranzitivní děj), což se v češtině projevuje adverbiální konstrukcí. V případě jako <I>the book has sold over 100 000 copies</I> je podmět v posesivním vztahu k předmětu, srov. český ekvivalent <I>té knihy se už prodalo přes 100 000 výtisků</I>. Ve větách jako <I>the car burst a tyre</I> u auta praskla pneumatika, <I>he burst a blood-vessel</I> praskla mu céva, je podmět zároveň místem slovesného děje a posesorem vůči předmětu. Tyto případy pasivní konstrukci nepřipouštějí, neboť v základě představují intranzitivní děje s adverbiálním určením, srov. <I>oil leaks from the car</I>, <I>four people can sleep in my tent</I>, <I>sweat was dripping from his forehead</I>, u něhož angličtina na rozdíl od češtiny připouští též podmětovou konstrukci.
(b) Se zvláštním případem anglického aktiva se setkáváme u neagentních podmětů odpovídajících předmětům tranzitivní konstrukce. Tento jev se různě nazývá mediopasivum, aktivum s pasivním významem, bezpříznakové pasivum aj. Je pro angličtinu charakteristický, neboť v češtině a jiných jazycích mu zpravidla odpovídá tvar reflexivní. Vyskytuje se několik typů.
(i) <I>The clothes wash easily</I> ty šaty se dobře perou, <I>his novels sell well</I> jeho romány se dobře prodávají (jdou na odbyt), <I>the book reads well</I> ta kniha se dobře čte, <I>ripe oranges peal easily</I> zralé pomeranče se snadno loupou, <I>the table polishes up badly</I> ten stůl se špatně leští, <I>she photographs well</I> dobře se fotografuje (je fotogenická) apod. Odvozenost podmětu z předmětu příslušné vazby tranzitivní je zřejmá z opisného vyjádření pomocí <I>it is</I> (<I>not</I>) <I>easy</I> (+ inf.) je (není) snadné: <I>it is easy to peal ripe oranges</I>, <I>it is not easy to polish up this table</I> atd. Věty tohoto druhu vyjadřují obecnou charakteristiku, což se projevuje v slovesném tvaru: obsahují atemporální prostý prézens nebo prosté préteritum. Jejich tvoření je omezeno formálně na slovesa s bezpředložkovým předmětem a sémanticky na některá slovesa akční. V češtině odpovídají reflexivnímu typu dispozičnímu, který má širší uplatnění než anglická konstrukce, srov. *<I>he deals with eaily</I> snadno se s ním jedná, *<I>a thing like that believes easily</I> něčemu takovému se snadno uvěří. V těchto případech je v angličtině k dispozici pouze vazba <I>be easy</I>/<I>hard</I> + infinitiv, která může mít buď formu s extrapozicí infinitivu s anticipačním <I>it</I> v podmětu, nebo je do pozice podmětu transponován předmět: <I>it is easy to deal with him</I>/<I>he is easy to deal with</I>, <I>it is easy to believe a thing like that</I>/<I>a thing like that is easy to believe</I>.
Užije-li se v těchto případech pasiva, změní se tím nejen syntaktická, ale i sémantická struktura, neboť pasivum implikuje činitele. Rozdíl mezi aktivem a pasivem je dobře patrný v případech jako <I>the play acts well</I> ta hra se (hercům) dobře hraje, <I>his poems do not translate well</I> jeho básně se (překladatelům) nepřekládají dobře, <I>the book reads well</I> ta kniha se (čtenářům) dobře čte – <I>the play is acted well</I> ta hra je dobře zahraná (herci ji hrají dobře), <I>his poems are not translated well</I> jeho básně nejsou dobře přeloženy, <I>the book is not read well</I> ta kniha není dobře předčítána (ten, kdo ji předčítá, to nedělá dobře).
(ii) Druhý typ zahrnuje modální odstín možnosti, který se projevuje tím, že perifrastické vyjádření obsahuje <I>can</I>(<I>not</I>), a v českých protějšcích, v nichž je možnostní modalita vyjádřena explicitně. Na příbuznost tohoto typu s pasivem ukazuje v parafrázi pasivní infinitiv. Vazba se nejčastěji vyskytuje v záporu s <I>doesn’t/don’t</I> nebo <I>won’t</I>. Pokud obsahuje <I>will</I>/<I>won’t</I>, vyplývá modální význam z přítomnosti tohoto slovesa (viz 8.44.71, 72). Např. <I>the material won’t</I>/<I>doesn’t wash</I> ta látka nejde prát, <I>the lid won’t shut</I> víko nejde zavřít, <I>the door doesn’t lock</I> dveře nejdou zamknout, <I>foreign tissue doesn’t transplant</I> cizí tkáň se nedá transplantovat (srov. <I>the material can’t be washed</I>, <I>the lid can’t be shut</I>, <I>the door can’t be locked</I>, <I>foreign tissue cannot be transplanted</I>); <I>wafers don’t break evenly</I> oplatky nejdou rovně rozlomit, <I>the paper doesn’t tear straight</I> ten papír nejde rovně utrhnout, <I>the lid takes off</I> víko se dá sundat, <I>the toy takes into parts</I> hračka se dá rozebrat, <I>the rule reads both ways</I> pravidlo je možno číst oběma směry (srov. <I>the wafers can’t be broken evenly</I>, <I>the paper can’t be torn straight</I>, <I>the lid can be taken off</I>, <I>the toy can be taken into parts</I>, <I>the rule can be read in both w ays</I>). Odpovídající vazby pasivní mají většinou význam stavový (<I>will</I> má zde význam futurální), srov. <I>the lid isn’t</I> (<I>won’t be</I>) <I>shut</I> víko není (nebude) zavřeno, <I>the door isn’t locked</I> dveře nejsou zamčeny, <I>the paper isn’t torn straight</I> papír není utržen rovně apod. Kontextem ovšem může být stavový význam změněn v dějový, srov. <I>the door isn’t locked for the night</I> dveře se na noc nezamykají.
(iii) Třetí typ se neomezuje na vyjadřování obecné charakteristiky, nýbrž zahrnuje též odkazování na jednotlivé případy. Připouští tedy i výskyt jiných časů než prostého prézentu a prostého préterita. Rozdíl mezi aktivem a pasivem je v některých případech do té míry setřen, že lze téměř mluvit o volné variaci. V jiných případech se projevuje rozdíl mezi dějem a stavem; pasivum nadto může implikovat činitele.
Případy blížící se volné variaci jsou např. <I>he counts</I> (<I>is counted</I>) <I>among the best in his profession</I> počítá se v jeho povolání mezi nejlepší, <I>the text signs</I> (<I>is sung</I>) <I>to the tune of…</I> text se zpívá na melodii…, <I>a drop forms</I> (<I>is formed</I>) <I>at the bottom of the tube</I> na dně trubice se vytvoří kapka, <I>the subject of the passive derives</I> (<I>is derived</I>) <I>from the object of the active</I> podmět pasiva je odvozen z předmětu aktiva aj. (viz 8.84.22a)
<note id="8.84.21/P83">
Zatímco české <I>počítá se mezi nejlepší</I> je dvojznačné (1) zvratné pasivum „je počítán“, (2) zvratné sloveso „on sebe počítá mezi nejlepší“, anglické <I>he counts among the best</I> má pouze význam „je počítán mezi nejlepší“. Reflexivní význam se vyjádří reflexivním zájmenem: <I>he counts himself among the best</I> počítá sebe mezi nejlepší.
</note>
Případy vyjadřující rozdíl mezi dějem a stavem jsou např. <I>the dress buttons down the back</I> šaty se zapínají vzadu – <I>the dress is buttoned down the back</I> šaty jsou zapnuty vzadu, <I>a large crowd gathered about him</I> kolem něho se shromáždil velký dav – <I>a large crowd was gathered about him</I> kolem něho byl shromážděn velký dav.
V případech jako <I>the cake baked too long</I> koláč se pekl příliš dlouho – <I>the cake was baked too long</I> koláč byl pečen/pekli příliš dlouho pasivum implikuje činitele.
U průběhových tvarů rovněž hraje úlohu skutečnost, že ve starším jazyce měly též význam pasivní a že průběhové pasivum, které vzniklo v době poměrně nedávné (v 19. století), se může pociťovat jako pedantské (konstrukčně složité). Např. <I>his latest book is selling fast</I> jeho poslední kniha jde rychle na odbyt (se rychle prodává), <I>dinner is cooking</I> oběd se vaří, <I>the turkey is roasting nicely</I> krocan se krásně peče apod.
Jestliže sloveso připouští jak vynechání předmětu, tak jeho transpozici do funkce podmětu, je slovesný tvar dvojznačný: <I>they are selling fast</I> může znamenat (1) <I>they</I> (= <I>the sellers</I>) <I>are selling</I> (<I>books</I>, <I>refrigerators</I> etc.) <I>fast</I> prodávají rychle; <I>they</I> (= <I>books</I>, <I>refrigerators</I> etc.) <I>are selling fast</I> (knihy, ledničky atd.) se prodávají rychle. Dvojznačnost bývá většinou odstraněna povahou podmětu, srov. <I>he reads well</I> (životný podmět/agens) čte dobře – <I>the book reads well</I> (neživotný podmět/patiens) kniha se čte dobře, avšak ne vždy. V případech jako <I>he doesn’t please easily</I>, <I>she teases nicely</I>, <I>she photographs well</I> může jít o vynechání předmětu: <I>he doesn’t please</I> (<I>other people</I>) <I>easily</I> on se snadno (lidem) nezalíbí, <I>she teases</I> (<I>boys</I>) <I>nicely</I> škádlí (chlapce) hezky, <I>she photographs</I> (<I>country scenery</I>) <I>well</I> fotografuje (krajinu) dobře, nebo o transpozici předmětu: <I>he is hard to please</I> je těžké se mu zachovat, <I>it is nice to tease her</I> je hezké ji škádlit, <I>it is easy to photograph her</I> je snadné ji fotografovat.
(c) Anglické aktivum někdy též vyjadřuje vlastní reflexivitu nebo reciprocitu. Je to u sloves, která k vyjádření reflexivity užívají fakultativně reflexivních zájmen (viz 8.62.5). Patří sem reflexiva vlastní a některá další slovesa: <I>wash</I> mýt se, <I>shave</I> holit se, <I>dress</I> obléci se, <I>bathe</I> koupat se, <I>prepare</I> připravit se, <I>hide</I> skrýt se, <I>surrender</I> vzdát se, <I>double</I> zdvojit se, <I>prove</I> ukázat se (nějakým), <I>show off</I> ukazovat se (předvádět se) aj., např. <I>he washed, shaved and dressed</I> umyl se, oholil se a oblékl se, <I>we bathed in the sea</I> koupali jsme se v moři, <I>the boy hid behind a bush</I> chlapec se schoval zakeřem, <I>the garrison had to surrender</I> posádka se musela vzdát, <I>the population of the town has doubled since the war</I> od války se počet obyvatel v městě zdvojnásobil, <I>she likes to show off</I> ráda se ukazuje apod.
<note id="8.84.21/P84">
Sloveso <I>change</I> (převléci se) není sloveso implicitně reflexivní, nýbrž jde o vynechání nereflexivního předmětu (<I>change one’s clothes</I>).
</note>
V případech jako <I>they embraced and kissed</I> objali se a políbili se, <I>we meet occasionally</I> scházíme se příležitostně, <I>our letters crossed</I> naše dopisy se křižovaly lze mluvit o implicitní reciprocitě, neboť je možno užít recipročních zájmen: <I>they kissed each other</I> atd. (viz 4.32)'$
'8.84.22','Tvoření pasiva připouštějí v zásadě slovesa tranzitivní, pokud je předmět účastníkem slovesného děje, na nějž slovesný děj přechází nebo který je slovesným dějem zasažen. Některé předmětové vazby však vyjadřují jiné sémantické vztahy a pak ani tranzitivní sloveso pasivum netvoří.
S netvořením pasiva u tranzitivních sloves se setkáváme v případech, kdy se význam slovesa blíží významu spony a hraničí-li povaha předmětu s adverbiálním určením.
<I>Have</I> (mít) a <I>get</I> (dostat) připouštějí pasivní konstrukci pouze v infinitivu, srov. <I>there was nothing to be had</I>/<I>to be got</I> nebylo nic k dostání. Okrajově se vyskytuje pasivum v případě jako <I>Besides, an enjoyable time was had by all for after the concert we invariably played poker till all hours.</I> (Moore 60) Mimo to jsme se všichni měli moc dobře, protože jsme po koncertě vždycky hráli až do pozdních hodin poker.
<I>Have</I> netvoří pasivum, neboť představuje tranzitivní sponu (posesivní vztah lze často převést na vztah přisuzovací, srov. <I>she has blue eyes</I> má modré oči – <I>her eyes are blue</I> její oči jsou modré), u <I>get</I> nemožnost tvořit pasivum vyplývá z jeho sémantiky „dostat“: podmět má stejnou roli jako v pasivu, srov. <I>he got a watch</I> = <I>he was given a watch</I> dostal hodinky.
Pasivum dále netvoří slovesa <I>cost</I> stát (o ceně), <I>last</I> trvat, <I>measure</I> měřit (= mít míru), <I>weigh</I> vážit (= mít váhu), <I>equal</I> rovnat se, <I>mean</I> znamenat, <I>resemble</I> podobat se, <I>hold</I> obsahovat, <I>lack</I> nemít, postrádat, <I>become</I> slušet, <I>suit</I> hodit se, <I>fit</I> padnout, <I>escape</I> uniknout aj. v případech jako <I>it cost a lot of money</I> stálo to spoustu peněz, <I>the supplies will last three weeks</I> zásoby vydrží tři týdny, <I>the room measures twenty feet</I> místnost měří dvacet stop, <I>two plus two equals four</I> dvě a dvě se rovnají čtyřem, <I>‘lucrative’ means ‘profitable’</I> „lucrative“ znamená „výnosný“, <I>the hall holds two hundred people</I> do sálu se vejde dvě stě lidí, <I>he lacks experience</I> scházejí mu zkušenosti, <I>this hat does not become you</I> tenhle klobouk ti nesluší, <I>the dress doesn’t fit me</I> ty šaty mi nepadnou, <I>they escaped punishment</I> unikli trestu. Neživotné předměty u těchto sloves hraničí s adverbiálním určením (tážeme se <I>how much does it cost</I>/<I>measure</I>/<I>weigh?</I> kolik to stojí/měří/váží?, <I>how long did it last?</I> jak dlouho to trvalo/vydrželo?). O významové příbuznosti se slovesy sponovými svědčí možnost perifrastického vyjádření pomocí spony, srov. <I>it cost five pounds</I> stálo to pět liber – <I>the price was five pounds</I> cena byla pět liber, <I>it weighs two pounds</I> váží to dvě libry – <I>the weight is two pounds</I> váha je dvě libry, <I>she resembles her mother</I> podobá se své matce – <I>she is like her mother</I> je podobná své matce, <I>any weekday suits me equally well</I> kterýkoliv pracovní den se mi hodí stejně dobře – <I>any weekday is equally suitable</I> kterýkoliv pracovní den je stejně vhodný.
<note id="8.84.22/P85">
Pokud mají tato slovesa též tranzitivní významy, pasivní konstrukce od těchto významů se tvoří, srov. <I>the conference will be held in May</I> konference se bude konat v květnu, <I>it was meant as a compliment</I> bylo to míněno jako poklona, <I>the sample was weighed and measured</I> vzorek byl zvážen a změřen apod.
</note>
S netvořením pasiva se dále setkáváme v případech lokativního a lokativně-posesivního podmětu (viz 8.84.21a), ve verbonominálních vazbách typu <I>she gave an impatient sigh</I> netrpělivě vzdychla, <I>the train gave a premonitory jerk</I> vlak sebou výstražně cukl (viz 13.23.22) a v případech jako <I>he groped his way</I> tápal po cestě, <I>we walked ten miles</I> šli jsme deset mil aj.
Obecně platí, že podmět pasiva lze převést na předmět aktiva, avšak při operaci opačným směrem se uplatňují některá omezení. Vedle omezení vyplývajících ze sémantiky slovesné platí i jistá omezení tkvící v povaze předmětu. Zásadně nelze učinit podmětem pasiva předmět reflexivní, reciproční a posesivní: <I>he excused himself</I> omluvil se, <I>they don’t know each other</I> neznají se, <I>she shrugged her shoulders</I> pokračila rameny.
Dále se podmětem pasiva zpravidla nestávají předměty infinitivní a gerundiální, např. <I>I hate to contradict you</I> nerad vám odporuji, <I>he admitted having acted thoughtlessly</I> připustil, že jednal nerozvážně. Také podměty větné jsou v pasivu řídké, např. <I>that such a possibility exists has been suggested before</I> že taková možnost existuje, bylo naznačeno už dříve.
Hlavní funkce pasiva je vyjádření slovesného děje bez konatele.
(a) Pasivní věty s nevyjádřeným činitelem nejčastěji implikují všeobecného lidského konatele. Jsou tedy v úzkém vztahu k větám s vyjádřeným všeobecným konatelem („člověk“, „lidé“, viz 13.13.4), s nimiž jsou v některých případech zaměnitelné. V angličtině pasivum implikující všeobecného lidského konatele do jisté míry nahrazuje obecně použitelný prostředek vyjadřování všeobecného lidského konatele, jakým je např. německé <I>man</I> a francouzské <I>on</I>.
Pasivum implikující všeobecného lidského konatele se uplatňuje především v odborném stylu, např. <I>several systems have been devised and tested</I> bylo navrženo a vyzkoušeno několik systémů, <I>it is believed that the method yields safe results</I> má se za to, že metoda poskytuje bezpečné výsledky, <I>this theory is generally accepted</I> tato teorie se všeobecně přijímá. V hovorovém stylu pasivum v těchto případech často alternuje s vyjádřením aktivním, srov. <I>what is it called?</I>/<I>what do they call it?</I> jak se tomu říká?/jak tomu říkají?, <I>it is said</I>/<I>they say that…</I> říká se/říkají, že…, <I>it can’t be explained in any other way</I>/<I>you can’t explain it it any other way</I> nedá se/nemůžete to jinak vysvětlit, <I>that sort of man can’t be trusted</I>/<I>you can’t trust that sort of man</I> takovému člověku se nedá/nemůžete důvěřovat apod.
Velmi běžný typ pasiva bez vyjádřeného činitele je tzv. pasivum autorské, tj. činitel je autor článku, knihy, popisované práce apod. Také užívání autorského pasiva je charakteristické pro odborný styl, neboť v odborném vyjadřování je pozornost obrácena na předmět sdělení, zatímco osobnost autorova ustupuje do pozadí. Např. <I>As has already been stated, the present study was originally undertaken in the hope of finding a satisfactory explanation for the difference between the uses of the expanded and non-expanded verb-clusters in English. To this end, many discussions of the English verb system … were carefully studied; at the same time, a corpus of 4 800 verb- and verbid-clusters … was analyzed in detail.</I> (R. L. Allen 81) Jak už bylo uvedeno, tato studie byla původně podniknuta ve snaze najít uspokojivé vysvětlení rozdílu mezi užíváním průběhových a prostých tvarů slovesných. K tomu cíli bylo pečlivě prostudováno mnoho výkladů o anglickém slovesném systému; zároveň byl podrobně analyzován korpus 4 800 určitých a neurčitých tvarů slovesných.
Implikovaný činitel může být jiná identifikovatelná nebo neidentifikovatelná osoba nebo entita, jejíž explicitní vyjádření není pro vyjadřovaný obsah relevantní nebo jemuž se mluvčí záměrně vyhýbá; někdy je implikovaný činitel neurčitý (někdo, něco). Např. <I>our team was beaten</I> naše mužstvo bylo poraženo, <I>their children are brought up very strictly</I> jejich děti jsou vychovávány velmi přísně, <I>all his luggage has been stolen</I> byla mu ukradena všechna zavazadla, <I>the whole house was searched</I> celý dům byl prohledán, <I>the connection had been cut off</I> spojení bylo přerušeno aj. Jak ukazují některé příklady, původce děje není někdy znám. Tak tomu bývá často v přírodních vědách, např. <I>genes are arranged in fixed positions</I> geny jsou uspořádány v stálých pozicích.
Existují též pasivní konstrukce bez vyjádřeného konatele, které žádného konatele neimplikují, neboť žádný agens není nasnadě. Blíží se tedy konstrukcím intranzitivním, což se někdy projevuje v koexistenci pasivní a aktivní (intranzitivní) vazby, aniž je mezi nimi podstatný významový rozdíl. Aktivum a pasivum jsou v těchto případech ve vztahu více méně volné variace, srov. <I>the village is situated on the bank of a lake</I>/<I>the village lies</I>… městečko je situováno/leží na břehu jezera, <I>speech and thought are developed</I>/<I>develop simultaneously</I> jazyk a myšlení se vyvíjejí současně, <I>the electric field is transferred</I>/<I>transfers along the lines of force</I> elektrické pole se přenáší podél siločar, <I>we are agreed</I>/<I>agree on this point</I> v tomto bodě se shodujeme, <I>he is engaged</I>/<I>engages in research</I> zabývá se výzkumem, <I>she is opposed to the idea</I>/<I>she opposes the idea</I> je proti té myšlence aj.
<note id="8.84.22/P86">
Případy volné variace mezi aktivem a pasivem se neomezují na bezagentní trpný rod, nýbrž se vyskytují i u typů implikujících činitele, např. <I>he counts</I>/<I>is counted among the best</I> (viz 8.84.21biii), nebo i s vyjádřeným činitelem, např. <I>he was worried</I>/<I>he worried about his brother</I> měl/dělal si starosti s bratrem.
</note>
Jiné příklady bezagentního pasiva jsou např. <I>more than money is involved</I> nejde jen o peníze, <I>the plain is exposed to northern winds</I> planina je vystavena severním větrům, <I>the two forms are distributed evenly</I> oba tvary jsou rozloženy rovnoměrně aj. <I>At greater altitudes only a part of the energy is deposited in this way.</I> (Willmore 47) Ve větších výškách se takto ukládá pouze část energie.
(b) Pasivum s vyjádřeným činitelem je ve srovnání s pasivem bez vyjádřeného činitele podstatně řidší, což vyplývá z hlavní funkce pasiva, potlačení konatele slovesného děje. V angličtině pasivum s vyjádřeným činitelem umožňuje preverbální postavení patientu a postverbální postavení agentu, čehož může být využito jako prostředku aktuálního členění větného (viz 14.35.1). V češtině se tohoto uspořádání může dosáhnout pouhou změnou ve slovosledu beze změny syntaktické konstrukce. Aktivní konstrukce s tímto slovosledem bývá protějškem anglického pasiva s vyjádřeným činitelem zejména, je-li činitel životný. V obou jazycích se přitom dociluje základního rozložení výpovědní dynamičnosti s tématem v počáteční a rématem v koncové pozici. Srovnej <I>In some animals the protection of the young is carried out by the males.</I> (J. M. Smith 166) U některých živočichů ochranu mláďat obstarávají samečkové. <I>The first marketable typewriter was produced</I> (<I>though not invented</I>) <I>by E. Remington &amp; Sons.</I> (Jones 377) První prodejný psací stroj byl vyroben (i když ne vynalezen) E. Remingtonem a syny/vyrobil (i když nevynalezl) E. Remington a synové.
Také neživotný činitel může být v češtině konstruován jako podmět po aktivním slovese, např. <I>As a medical student I was impressed by the discipline in the operating theatre.</I> (Fraser 83) Když jsem studoval medicínu, zapůsobila na mne kázeň v operačním sále. Avšak častěji bývá pasivum stejně jako v angličtině, srov. <I>Performance in particular subjects can be considerably affected by attitudes towards a teacher.</I> (Carter 93) Výkon v jednotlivých předmětech může být značně ovlivně postoji k učiteli.
Neživotné adverbiální určení s předložkou <I>by</I> v pasivní větě nepředstavuje vždy činitele odpovídající věty aktivní. Je-li implikován životný činitel, jde o adverbiální určení prostředku, např. <I>this difference was examined by statistical methods</I> (<I>we</I>/<I>the author examined this difference by statistical methods</I>) tento rozdíl byl zkoumán statistickými metodami, <I>he was treated by antibiotics</I> (<I>the doctor treated him by antibiotics</I>) byl léčen antibiotiky. Někdy je adverbiální určení s předložkou <I>by</I> v pasivní větě dvojznačné, neboť mu v aktivní větě může odpovídat jako podmět (konatel), tak adverbiální určení (prostředek), např. <I>the order of the elements is indicated by subscripts</I> pořadí prvků je naznačeno indexy: (1) <I>the author indicates the order of the elements by subscripts</I>, (2) <I>subscripts indicate the order of the elements</I>.
<note id="8.84.22/P87">
Adverbiální určení s předložkou <I>by</I> mohou též být lokální nebo temporální. Tato určení jsou z hlediska vztahů mezi aktivem a pasivem vnější, změny v slovesném rodě se jich netýkají (stejně jako v případě příslovečného určení prostředku, je-li vyjádřen nebo implikován agens), srov. <I>she was seated</I>/<I>sat by the open window</I> seděla u otevřeného okna, <I>an agreement was reached</I>/<I>they reached an agreement by midnight</I> dohody bylo dosaženo/dosáhli o půlnoci.
</note>
Neživotný konatel může mít v pasivu jinou předložku než <I>by</I>. Volba předložky je v těchto případech určena slovesnou rekcí, např. <I>she isn’t interested in sculpture</I> (<I>sculpture doesn’t interest her</I>) nezajímá se o sochařství, <I>I am surprised at her attitude</I> (<I>her attitude surprises me</I>) jsem překvapen jejím postojem, <I>we are delighted at the prospect</I> (<I>the prospect delight us</I>) jsme tou vyhlídkou nadšeni, <I>he is pleased with your progress</I> (<I>your progress pleases him</I>) je potěšen vaším pokrokem, <I>everybody was astonished</I> (<I>amazed</I>) <I>at the news</I> (<I>the news amazed</I>/<I>astonished everybody</I>) všichni nad tou zprávou žasli, <I>she is annoyed at the delay</I> (<I>the delay annoys her</I>) je tím odkladem rozmrzena, <I>I am worried about it</I> (<I>it worries me</I>) dělá mi to starosti. Někdy se též v pasivu konstruuje s jinou předložkou než <I>by</I> i životný konatel: <I>this fact wasn’t known to me</I> (<I>I didn’t know this fact</I>) tato skutečnost mi nebyla známa. <I>The need for more highly educated man power is reflected generally in the foundation of new universities.</I> (Carter 30) Potřeba dalších vysoce kvalifikovaných pracovních sil se obvykle odráží v zakládání nových univerzit.
<note id="8.84.22/P88">
Také předložková vazba s jinou předložkou než <I>by</I> může být v pasivní větě z hlediska vztahu k aktivní větě dvojznačná, např. <I>the relative frequency of the two forms is shown in Table 1</I> relativní frekvence obou tvarů je ukázána v tabulce 1: (1) <I>the author shows the relative frequency of the two forms in Table 1</I> (adverbiální určení), (2) <I>Table 1 shows the relative frequency of the two forms</I> (podmět).
</note>
(c) Anglické pasivum s pomocným slovesem <I>be</I> nerozlišuje vyjadřování děje a stavu. Na rozdíl od češtiny, v níž se děj a stav vyjadřují různým videm, v angličtině vyplývá dějovost či stavovost slovesného tvaru většinou jen z kontextu, srov. <I>all our effort is wasted</I> všechno naše úsilí je zmařeno – <I>much effort is wasted on things like that</I> na takové věci se maří mnoho úsilí, <I>my things are packed</I> moje věci jsou zbaleny – <I>my things are always packed by my wife</I> věci mi vždycky balí manželka. V stavovém pasivu se participium blíží adjektivu a v některých případech v ně zcela přechází. Je to tehdy, nemůže-li podmět fungovat jako předmět aktiva. Máme pak co činit nikoliv s pasivem, nýbrž se sponovou konstrukcí <I>be</I> + adjektivum, např. <I>are you drunk or something?</I> jsi snad opilý?, <I>his expression was surprised</I> jeho výraz byl překvapený, <I>his tone was annoyed</I> jeho tón byl rozmrzelý apod. Adjektivizované participium může ovšem tvořit součást predikace i u podmětu, který může být předmětem aktiva, a pak může mít táž věta obojí interpretaci, srov. <I>the changes are marked</I> (1) změny jsou výrazné (adjektivum), (2) <I>the changes are marked</I> (<I>on the margin</I>) změny jsou vyznačeny (na okraji) (participium tvořící součást pasivního paradigmatu).
Někdy se nepovažují za pasivní ani vazby typu <I>I am tired</I>, <I>exhausted</I> jsem unaven, vyčerpán, <I>he was surprised</I>, <I>annoyed</I> byl překvapen, rozmrzen, <I>she was extremely upset</I> byla krajně rozrušena, <I>he was pleased</I>, <I>amused</I>, <I>satisfied</I> byl potěšen, pobaven, spokojen apod., neboť příčestí lze modifikovat pomocí <I>very</I>, <I>rather</I>, <I>more</I>, <I>too</I> aj., je možná koordinace s adjektivem a užití jiného sponového slovesa, např. <I>I am very pleased</I> jsem velmi potěšen, <I>you look exhausted</I> vypadáš vyčerpaně, <I>he felt rather flattered</I> cítil se dost polichocen apod. Nicméně ve všech těchto případech může podmět pasiva fungovat jako předmět aktiva, srov. <I>the journey tired her</I> cesta ji unavila, <I>the work exhausted him</I> ta práce ho vyčerpala, <I>the news surprised</I>/<I>annoyed</I>/<I>pleased her</I> ta zpráva ji překvapila/rozzlobila/potěšila apod.
<note id="8.84.22/P89">
Užívání <I>very</I> a <I>much</I> v těchto případech kolísá, srov. <I>I am very tired</I>, <I>I am very</I>/<I>much pleased</I>/<I>surprised</I>/<I>annoyed.</I> Dějová participia připouštějí pouze <I>much</I> nebo <I>greatly</I> (<I>his work is much praised</I> jeho práce se velmi chválí), viz 6.7.
</note>
Stavové pasivum s životným podmětem vyjadřující mentální a citové stavy, postoje a reakce je charakteristické pro hovorový styl, viz. 8.84.22e.
Stavové pasivum se někdy vyjadřuje pomocí perfekta, např. <I>the books have been</I> (vedle <I>are</I>) <I>ordered</I> knihy jsou objednány. Stavové pasivum v prézentu někdy odpovídá aktivu v perfektu, srov. <I>Is the car repaired?</I> Je auto opraveno? – <I>Have they repaired the car?</I> Opravili auto?
K vyjadřování dějového pasiva se v běžně mluvené řeči vedle pomocného slovesa <I>be</I> někdy užívá slovesa <I>get</I>, např. <I>problems don’t get solved by being talked about</I> problémy se nevyřeší tím, že se o nich mluví, <I>she never got caught</I> nikdy ji nechytli, <I>such things get noticed</I> takových věcí si lidé všímají.
Pokud jde o děj aktuálně probíhající, dějové pasivum se v prézentu a préteritu vyjadřuje průběhovým tvarem, např. <I>are you being served?</I> dostáváte? (= jste obsluhován/a?), <I>the matter is being attended to</I> ta záležitost se vyřizuje, <I>she felt that she was being blamed unfairly</I> cítila, že je kárána nespravedlivě apod.
<note id="8.84.22/P90">
Participia, k nimž neexistuje infinitiv, např. <I>this is unexpected</I>/<I>unjustified</I> to je neočekávané/neoprávněné, <I>the distinction is not clear-cut</I> rozlišení není ostré, <I>this opinion is widespread</I> tento názor je rozšířen apod., je třeba považovat za adjektiva, avšak i tyto případy spojuje s pasivem vedle formální podobnosti i možnost vyjádřit činitele pomocí <I>by</I>, srov. <I>Throughout the day the solitude remained unbroken by noise, men, tractors or even cattle.</I> (Adams 151) Po celý den zůstala samota neporušena hlukem, lidmi, traktory nebo dobytkem.
</note>
(d) Tím, že pasivum umožňuje jiné lineární řazení účastníků slovesného děje než aktivum, může sloužit jako prostředek aktuálního členění větného. Volba slovesného rodu může ovšem též vyplývat z celkové větné stavby, typu modifikace větných členů aj. Pasivum jako prostředek umožňující řazení větných prvků podle stupně jejich výpovědní dynamičnosti (viz 14.35.1) může v češtině odpovídat aktivu, neboť čeština stejného účinku dosahuje pouhými změnami ve slovosledu.
Pasivum bez vyjádřeného činitele umožňuje koncové postavení rematického slovesa, např. <I>the cause of the accident is being investigated</I> příčina nehody se vyšetřuje, <I>the culprit has never been found</I> viník nebyl nikdy zjištěn. Pasivum s vyjádřeným činitelem umožňuje koncové postavení rematického podmětu aktiva, např. <I>books of this kind are mostly read by young people</I> knihy tohoto druhu čtou většinou mladí lidé (viz 8.84.22b).
Podmět pasiva bývá tedy tematický, ať už jde o přímý předmět aktiva, např. <I>such difficulties are encountered in many fields</I> s takovými obtížemi se setkáváme v mnoha oborech, nebo o předmět nepřímý, např. <I>the children were refused admission</I> dětem byl odepřen vstup (viz 8.84.14).
Z tematické povahy podmětu v angličtině vyplývá, že v souvětí a nadvětných celcích podmět často zůstává stejný, např. <I>The dangers that lie ahead have been assessed and appreciated.</I> (Fraser 272) Nebezpečí, která leží před námi, byla odhadnuta a zhodnocena. <I>The hypotheses listed above are accepted because they are the simplest which can make sense of the observations.</I> (J. M. Smith 79) Hypotézy uvedené výše se přijímají, protože to jsou ty nejjednodušší, které mohou pozorované jevy vysvětlit.
Podmět pasiva může též být rematický, např. <I>no details were required</I> nebylo třeba podrobností, <I>few questions were asked</I> bylo položeno málo otázek. Jeho rematičnost zde vyplývá z povahy determinátoru či kvantifikátoru, sémantiky predikativního slovesa a dvoučlenné větné stavby.
Někdy je rematický podmět pasiva anticipován pomocí <I>there</I> (podobně jako v aktivu, viz 13.13.3). Vyskytují se dvě slovosledné varianty. Jednak stojí celá vazba včetně participia před podmětem: <I>There have been handed down to us many traditions which cannot be given up lightly.</I> Zachovalo se nám mnoho tradic, kterých se nelze lehce vzdát. <I>Therefore there has evolved in this northern region a wider variety both of animals and plants.</I> (J. M. Smith 244) Proto se v této severní oblasti vyvinula větší rozmanitost jak živočichů, tak rostlin. Jindy <I>be</I> + <I>there</I> předchází před podmětem a participium stojí až za ním, např. <I>there is no trick involved</I> nejde o žádný trik, <I>there are few subjects discussed in this book which I have not touched upon elsewhere</I> v této knize se probírá málo témat, kterých jsem se nedotkl už jinde.
Předchází-li participium před podmětem, je užití <I>there</I> motivováno potřebou umístit vlastní podmět za slovesem. Stejně jako v aktivu u jiných sloves než <I>be there</I> zde není sémantický prvek, nýbrž formální element zaplňující pravidelné místo podmětu. Následuje-li participium za vlastním podmětem, je možno je považovat za modifikátor. Nemáme pak co činit s pasivní konstrukcí, nýbrž s existenciální vazbou <I>there</I> + <I>be</I> a postmodifikovaným podmětovým substantivem. Proti tomuto výkladu však mluví skutečnost, že převedením těchto vět na normální pasivní konstrukci bez <I>there</I> se jejich význam nezmění, srov. <I>no trick is involved</I> nejde o žádný trik, <I>few subjects are discussed in this book which I have not dealt with elsewhere</I> v této knize se probírá málo témat, kterými jsem se nezabýval už jinde. Nemění se ani aktuální členění, jak ukazují české protějšky, neboť rematická povaha podmětu je vyznačena lexikálními prostředky. Zdá se tedy, že i v tomto případě jde o pasivní konstrukci, v níž užití <I>there</I> slouží k posunutí rematického podmětu dále od počátečního (tematického) postavení.
(e) Pasivum není zastoupeno ve všech funkčních stylech stejnou měrou. Je charakteristické pro vyjadřování odborné a vědecké, kdežto pro styl hovorový je příznačné vyjadřování aktivní. Rozdíl mezi odborným a hovorovým stylem však nespočívá jen v různém kvantitativním využití pasiva, nýbrž též v typech pasiva, které se v těchto dvou stylech charakteristicky vyskytují.
V odborném stylu se nejčastěji vyskytuje pasivum implikující všeobecného konatele a pasivum autorské (viz 8.84.22a).
V hovorovém stylu je pasivum řídké. Nejčastěji se vyskytuje typ s životným podmětem a neživotným (vyjádřeným nebo implikovaným) původcem vyvolávajícím různé mentální a citové stavy a reakce, např. <I>I am disappointed</I> jsem zklamán, <I>he was confused</I> byl zmaten, <I>she was embarrassed</I> byla na rozpacích, <I>she was overwhelmed with grief</I> byla přemožena zármutkem apod. Pasivu implikujícímu životného konatele v češtině většinou odpovídá aktivní konstrukce s 3. os. plurálu označující všeobecného lidského konatele, srov. <I>How do you know? – I was told.</I> Jak to víš? – Řekli mi to. <I>He was fired.</I> Vyhodili ho z práce. <I>She is expected tomorrow.</I> Čekají ji zítra.
(f) Anglické pasivum je vždy dvojčlenné, tj. obsahuje podmět. Jednočlenné (neosobní, bezpodmětové) české pasivum v angličtině nemá obdobu. Proti českým větám jednočlenným má angličtina věty dvojčlenné s vyjádřeným podmětem, který odpovídá různým českým pádům (kromě nominativu a akuzativu). Srovnej: rozkazu bylo uposlechnuto <I>the command was obeyed</I>, naší výsrahy se nedbalo <I>our warning was not heeded</I>; vaší žádosti bude vyhověno <I>your request will be complied with</I>, musí být zabráněno skandálu <I>a scandal must be prevented</I>, bylo mu pohrozeno propuštěním <I>he was threatened with dismissal</I>; o tomto bodě se dlouho diskutovalo <I>this point was discussed at length</I>, o této možnosti se uvažovalo <I>this possibility has been considered</I>; plýtvá se penězi <I>money is being squandered</I>, zrádci se vždycky opovrhovalo <I>traitors have always been despised</I>; na tuto příručku se často odkazuje <I>this manual is often referred to</I>, oč se usiluje? <I>what is being aimed at?</I>, s nějakým zdržením se počítá <I>some delay is allowed for</I>, obvykle se rozlišuje mezi dvěma případy <I>two cases are usually distinguished</I> aj.
Pokud česká věta neobsahuje předmět, volba anglického podmětu závisí na povaze děje. U tranzitivních sloves lze často doplnit konkrétní věcný podmět, např. na noc se nezamyká <I>the house</I>/<I>the door</I>/<I>the gate is not locked for the night.</I> Není-li konkrétní věcný podmět nasnadě, může mít anglická věta aktivní formu s činitelským podmětem, ať už všeobecným, nebo konkrétním, nebo je v podmětu <I>there</I> (viz 12.31.21b, c).
<ref id="8.84/L04">
Dušková 1971a, 1972b, 1976c, Joos 1964, Langacker – Munro 1975, Mathesius 1915, Palmer 1965, Poldauf 1940, 1969b, Svartvik 1966, Štícha 1982.
</ref>'$
'8.85','Neurčité tvary slovesné v angličtině zahrnují infinitiv, gerundium a participium. Od českého systému jmenných tvarů se anglický systém liší tím, že má navíc gerundium a že všechny jeho členy rozlišují tvary přítomné a minulé. Temporální systém neurčitých tvarů slovesných je však pouze relační, tj. jednotlivé tvary vyjadřují jen časové vztahy, a to buď současnost, popř. následnost, nebo předčasnost vzhledem k určitému tvaru, s nímž se vyskytují. Z formálního hlediska jde o systém dvojčlenný, neboť současnost a následnost se vyjadřuje týmž tvarem (přítomným), kdežto předčasnost se vyjadřuje zvláštním tvarem minulým.
Z ostatních slovesných kategorií se u anglických neurčitých tvarů uplatňuje pouze rod (v češtině rod a vid); osobu, číslo a modus jmenné tvary nerozlišují.
<note id="8.85/P91">
Pokud infinitiv vyjadřuje modální významy, je to důsledek jeho syntaktické funkce a lexikálně-sémantické struktury, do níž je začleněn (viz 15.17.4, 5).
</note>'$
'8.85.1','Infinitiv má dvě formy, formu holého slovesného základu (viz 8.1): <I>be</I> být, <I>speak</I> mluvit apod. a formu s částicí <I>to</I>: <I>to be</I> být, <I>to speak</I> mluvit apod. Forma s <I>to</I> je základní tvar, pokud má infinitiv funkci samostatného větného členu. Forma bez <I>to</I> se vyskytuje jako součást složených tvarů slovesných (viz 8.82.1) a po některých slovesech (modálních, viz 8.41), smyslového vnímání, viz 15.13.23, <I>had better</I>/<I>rather,</I> viz 8.32.2, <I>let</I>, <I>make</I>, <I>bid</I>, <I>help</I>, <I>have known</I>, viz 15.13.23). Mluvená podoba infinitivní částice <I>to</I> má různou formu podle tempa řeči, počáteční hlásky následujícího infinitivu a podle pozice (stojí-li před infinitivem nebo je-li infinitiv vynechán): plný tvar [tuː] při důrazu, též v koncové pozici, redukovaný tvar [tu] před infinitivem začínajícím vokalicky nebo labiální souhláskou a [tə] před ostatními souhláskami. Redukované tvary se vyskytují i při elipse infinitivu.
<note id="8.85.1/P92<I>">
To</I> zpravidla předchází bezprostředně před infinitivem. Někdy je však od infinitivu odděleno adverbiálním výrazem a pak se mluví o rozděleném infinitivu (<I>split infinitive</I>). O rozdělený infinitiv jde pouze tehdy, stojí-li adverbium mezi <I>to</I> a první složkou infinitivního tvaru, např. <I>to carefully inspect</I> pečlivě prohlížet. Konstrukce s <I>to</I> před příčestím, např. <I>to be carefully inspected</I>, <I>to have carefully inspected</I>, rozdělený infinitiv nepředstavuje. Rozdělený infinitiv se zejména dříve považoval za nesprávný a mnozí mluvčí se mu dosud vyhýbají, alespoň v písemném projevu. V postavení adverbia mezi <I>to</I> a infinitivem se však projevuje volnost adverbiální pozice, která se liší podle aktuálního členění nebo podle příslušnosti k větnému členu, stejně jako je tomu ve větě se slovesem určitým. Srovnej <I>He appeared to entirely ignore my presence.</I> Zdálo se, že zcela ignoruje mou přítomnost. / <I>It appeared that he entirely ignored my presence.</I> – <I>He appeared to ignore my presence entirely.</I> Zdálo se, že mou přítomnost ignoruje úplně. / <I>It appeared that he ignored my presence entirely.</I> Stojí-li adverbium před <I>to</I> a je-li sémanticky kompatibilní též s předcházejícím slovesem, není zřejmé, k čemu patří, srov. <I>he decided secretly to investigate the matter</I> (1) rozhodl se tajně, že tu záležitost prozkoumá, (2) rozhodl, se, že tu záležitost tajně prozkoumá, kdežto v postavení za <I>to</I> adverbium jednoznačně modifikuje infinitiv: <I>he decided to secretly investigate the matter</I> rozhodl se, že tu záležitost tajně prozkoumá.
</note>
Temporální tvary infinituv zahrnují tvary přítomné a minulé, a to jak prosté, tak průběhové. Prostý minulý infinitiv se skládá z pomocného slovesa <I>have</I> a minulého příčestí lexikálního slovesa. Průběhové tvary se skládají z příslušného infinitivu pomocného slovesa <I>be</I> a přítomného příčestí. Pasivní infinitiv se tvoří pomocí přítomného nebo minulého infinitivu pomocného slovesa <I>be</I> a minulého příčestí lexikálního slovesa. Průběhové pasivum se nevyskytuje.
<table>infinitiv přítomný minulý
prostý <I>to carry to have carried</I>
činný nést
<I>to write to have written</I>
psát
průběhový <I>to be carrying to have been carrying</I>
činný nést
<I>to be writing to have been writing</I>
psát
trpný <I>to be carried to have been carried</I>
být nesen
<I>to be written to have been written</I>
být (na)psán</table>
Záporný infinitiv se tvoří pomocí <I>not</I>, které se klade před první složku infinitivního tvaru: <I>not to carry</I>, <I>not to be written</I>, <I>not to have written</I>.
Přítomný infinitiv vyjadřuje současnost s dějem slovesa určitého, ať jde o děj přítomný, minulý nebo budoucí, srov. <I>I am sorry to trouble you</I> promiňte (lituji), že vás obtěžuji (současnost s dějem přítomným), <I>he seemed to realize the difficulty</I> zdálo se, že si tu obtíž uvědomuje (současnost s dějem minulým), <I>I shall be glad to be back</I> budu rád, až budu zpátky (současnost s dějem budoucím).
Přítomný infinitiv může též vyjadřovat děj následný. Následnost infinitivního děje většinou vyplývá z významu určitého slovesa, např. <I>he expects</I>/<I>expected to be promoted</I> očekává/očekával, že bude povýšen (následnost k ději přítomnému/minulému), <I>they will want to start at once</I> budou chtít začít ihned (následnost k ději budoucímu).
Minulý infinitiv vyjadřuje předčasnost před dějem slovesa učitého, srov. <I>he is</I>/<I>was likely to have left</I> je/bylo pravděpodobné, že už odjel (předčasnost před dějem přítomným/minulým), (<I>she may be sorry now, but in the long run</I>) <I>she will be glad to have done it</I> (možná, že teď lituje, ale nakonec) bude ráda, že to udělala (předčasnost před dějem budoucím).
Průběhový infinitiv vyjadřuje vedle relačního vztahu současnosti děj v jeho aktuálním průběhu, srov. <I>she seems to be enjoying herself</I> zdá se, že se (v této chvíli) dobře baví (proti <I>she seems to enjoy excellent health</I> zdá se, že se těší (trvale) výbornému zdraví). Užívání průběhového infinitivu perfekta je obdobné užívání průběhového perfekta (viz 8.82.22c), srov. <I>he appeared to have been continually borrowing money</I> ukázalo se, že si neustále vypůjčoval peníze (proti <I>he appeared to have borrowed some money</I> ukázalo se, že si vypůjčil nějaké peníze). Někdy rozdíl mezi přítomným a průběhovým infinitivem spočívá v označení různého časového vztahu: prostý infinitiv označuje následnost, průběhový současnost, srov. <I>he is sure to wait for us</I> určitě na nás počká – <I>he is sure to be waiting for us</I> určitě na nás čeká.
Aktivní infinitiv má, jako aktivní tvary vůbec, širší použití než infinitiv pasivní, jehož funkci v některých případech přejímá, např. <I>the house is to let</I> dům je k pronajmutí, <I>nobody is to blame</I> není to ničí vina, <I>he is not a man to trifle with</I> není radno s ním žertovat.'$
'8.85.1/93','Toto užití infinitivu je omezeno na některá spojení, jinak je třeba užít infinitivu pasivního, srov. <I>the house is to be pulled down</I> (nikoliv *<I>the house is to pull down</I>) (ten) dům se má bourat (je k demolici).
</note>'$
'8.85.2','Gerundium je tvarově totožné s příčestím přítomným (viz 8.12), tj. tvoří se sufixem <I>-ing</I>. V češtině je mu nejblíže podstatné jméno slovesné, avšak často též proti němu stojí infinitiv nebo věta vedlejší. Stejně jako infinitiv rozlišuje tvary přítomné a minulé a činné a trpné.
<table>gerundium přítomné minulé
v činném rodě <I>using</I> užívání <I>having used
writing</I> psaní <I>having written</I>
v trpném rodě <I>being used having been used
being written having been written</I></table>
Záporné gerundium se tvoří přidáním <I>not</I> před první složku gerundiálního tvaru: <I>not using</I>, <I>not being used</I>, <I>not having written</I>.
Rozlišování gerundia a participia se zakládá na jejich syntaktickém chování, podle něhož se gerundium řadí k substantivu a participium k adjektivu.
Stejně jako substantivum gerundium plní ve větě funkci podmětu, předmětu, jmenné části přísudku, adverbiálního určení, stojí po předložkách s lexikálním významem, ale i po předložkách vyjadřujících pádové vztahy, např. <I>the advantage of knowing foreign languages</I> výhoda znalosti cizích jazyků; vyskytuje se s posesivní determinací, např. <I>Nothing can get near us without our knowing.</I> (Adams 139) Nic se k nám nemůže přiblížit, aniž bychom o tom věděli.
Pokud se gerundium a participium vyskytují v téže syntaktické funkci, většinou bývají formálně odlišeny. Tak atributivní <I>ing</I>-ový tvar mívá podle své gerundiální nebo participiální povahy různou intonační a přízvukovou strukturu, srov. <I>melting point</I> (= <I>the point of melting</I>, klesavá intonační křivka s jedním hlavním přízvukem a výškovým vrcholem na začátku) bod tání – <I>melting snow</I> (= <I>snow that is melting</I>, intonační křivka s přízvukovým a výškovým vrcholem na obou slovech) tající sníh. Adverbiální <I>ing</I>-ový tvar bývá indikován jako gerundium přítomností předložky, srov. <I>on reading his letter</I> při čtení jeho dopisu, participium přítomností spojky, srov. <I>while reading his letter</I> zatímco jsem četl jeho dopis. Není-li syntagmatický kontext gerundia a participia odlišen a připouští-li větná pozice oba tvary, rozdíl mezi nimi se stírá, např. <I>she was busy typing</I> byla zaměstnána psaním na stroji, <I>the boy kept asking questions</I> chlapec se pořád na něco ptal, <I>I can’t understand Mary</I>/<I>her behaving so foolishly</I> nemohu pochopit, že se Marie/ona chová tak pošetile aj.
Vedle substantivních rysů má gerundium též výrazné rysy slovesné: rozlišuje čas a rod, zachovává slovesnou rekci a bývá modifikováno adverbiem, srov. <I>waiting on guests</I> obsluhování hostů (<I>to wait on somebody</I> obsluhovat někoho), <I>hiring cars</I> pronajímání aut (<I>to hire cars</I> pronajímat auta).
Slovesné a substantivní rysy se v gerundiálních konstrukcích zpravidla volně kombinují, srov. <I>our having little spending money made things rather difficult for us</I> to, že jsme měli malé kapesné, nám dost působilo obtíže (posesivní determinace a podmětová funkce – rysy substantivní, rekce <I>having little money</I> – rys slovesný); <I>a way of thoroughly investigating the matter</I> způsob, jak tu záležitost důkladně prozkoumat (gerundium po předložce – rys substantivní, slovesná rekce a adverbiální modifikace – rysy slovesné).
Substantivní povaha gerundia se projevuje v menší obligatornosti vyjadřování časových vztahů a činného a trpného rodu.
Prézentní tvar často zastupuje tvar minulý, zejména je-li vztah předčasnosti gerundiálního děje implikován významem určitého slovesa, srov. <I>I remember seeing</I> (vedle <I>having seen</I>) <I>her there</I> vzpomínám si, že jsem ji tam viděl, <I>he denies</I>/<I>admits saying it</I> (<I>having said it</I>) popírá/přiznává, že to řekl. V jiných případech, kdy vztah obou dějů nevyplývá ze sémantiky řídícího slovesa, může přítomný tvar vyjadřovat jak současnost, tak předčasnost: <I>thank you for reminding me</I> děkuji vám, že mi připomínáte/že jste mi to připomenul, <I>I do not regret following your advice</I> nelituji, že se řídím/že jsem se řídil vaší radou.
Minulé gerundium vyjadřuje vztah předčasnosti jednoznačně: <I>I do not regret having followed your advice</I> nelituji, že jsem se řídil vaší radou.
Přítomné gerundium může též vyjadřovat děj následný (v případech, kdy následnost vyplývá z významu řídícího slovesa), např. <I>I suggest our going together.</I> Navrhuji, abychom šli společně.
V případech jako <I>the windows need cleaning</I> (okna potřebují vyčistit), <I>the floor wants scrubbing</I> (podlaha potřebuje vydrhnout) má gerundium pasivní význam: <I>the windows need to be cleaned</I>, <I>the floor needs to be scrubbed</I>. Toto užití gerundia, stejně jako pasivní význam činného infinitivu, je omezeno na některé vazby, jinak je třeba užít pasivního tvaru, srov. <I>He always knew everything without being told.</I> (Reverat 183) (nikoliv *<I>he always knew without telling</I>) Vždycky všechno věděl, aniž se mu to řeklo.'$
'8.85.3','Participium (příčestí) zahrnuje šest tvarů: participium přítomné, tvořené sufixem <I>-ing</I> (totožné s gerundiem, viz 8.12); participium minulé, které se u pravidelných sloves tvoří sufixem <I>-ed</I> (homonymním se sufixem préterita, viz 8.13), u nepravidelných sloves má zvláštní tvar (viz 8.2); participium perfekta, které má vedle tvaru prostého (<I>having</I> + minulé příčestí) též tvar průběhový (<I>having been</I> + přítomné příčestí); a dvě participia trpná, přítomné (<I>being</I> + minulé příčestí) a minulé (<I>having been</I> + minulé příčestí).
<table>participium činné trpné
přítomné <I>using being used
writing being written</I>
prosté <I>having used having been used</I>
perfekta <I>having written having been written</I>
průběhové <I>having been using
having been writing</I>
minulé <I>used
written</I></table>
Zápor se tvoří přidáním <I>not</I> před první složku participálního tvaru: <I>not using</I>, <I>not being used</I>, <I>not having used</I> atd.
Protiklad času a rodu se projevuje u participia přítomného a participia perfekta. Participium přítomné vyjadřuje současnost s dějem určitého slovesa, např. <I>We lined up in the cold, not noticing the cold, waiting for the doors to open.</I> (Lee 197) Seřadili jsme se venku v zimě a netečni k chladu jsme čekali, až se dveře otevřou. <I>He was completely absorbed in the game being played.</I> Byl zcela zaujat hrou, která se hrála.
Participium perfekta vyjadřuje předčasnost nebo dokončenost děje vzhledem k ději slovesa určitého, např. <I>having arrived at a decision, he dismissed the matter from his mind</I> (učiniv) když dospěl k rozhodnutí, pustil tu záležitost z hlavy; <I>having been asked that question many times before I have a ready answer</I> (byv na to dotazován) protože mi ta otázka byla položena už mnohokrát předtím, mám pohotově odpověď.
Průběhového participia perfekta se užívá za stejných podmínek jako průběhových určitých tvarů perfektních (viz 8.82.22), např. <I>having been reading till long after midnight, I felt rather sleepy in the morning</I> protože jsem četl dlouho přes půlnoc, cítil jsem se ráno dost ospalý.
U participia minulého je protiklad času a rodu neutralizován. Minulé příčestí má zpravidla význam pasivní, a to většinou rezultativní, např. <I>a healed wound</I> zhojená rána, <I>a sprained ankle</I> vymknutý kontík, <I>a dotted line</I> tečkovaná čára, <I>a considered opinion</I> uvážený názor, <I>frustrated attempts</I> zmařené pokusy. Minulá participia s procesuálním významem jsou řidší, např. <I>a respected citizen</I> vážený občan, <I>an often misused word</I> slovo často užívané chybně. Řídká jsou rovněž minulá příčestí s aktivním významem, odvozená od intranzitivních sloves (srov. <I>l</I>-ové příčestí v češtině), např. <I>a travelled man</I> zcestovalý člověk, <I>a fallen soldier</I> padlý voják, <I>her deceased father</I> její zesnulý otec, <I>a retired army officer</I> armádní důstojník ve výslužbě aj. <I>The full moon, well risen in a cloudless eastern sky, covered the high solitute with its light.</I> (Adams 172) Měsíc v úplňku, který vyšel (= vyšlý) na bezmračnou východní oblohu, zalil vysokou samotu svým světlem.
Participium přítomné a minulé tvoří součást složených tvarů slovesných: participium přítomné s pomocným slovesem <I>be</I> vytváří průběhovou konjugaci (viz 8.82.1), participium minulé s pomocným slovesem <I>have</I>/<I>had</I> perfektum a plusquamperfektum (viz 8.82.1) a participium minulé se slovesem <I>be</I> tvoří trpný rod (viz 8.84.1).
<note id="8.85.3/P94">
Jelikož přítomné a minulé participium snadno přechází v adjektivum, mohou tato participia se slovesem <I>be</I> představovat nejen složený slovesný tvar, nýbrž i verbonominální predikaci sponového slovesa s adjektivním doplněním. Adjektivní povaha participia se v tomto případě projevuje možností komparace a intenzifikace (pokud má adjektivizované příčestí stupňovatelný význam) a použitelností jiného sponového slovesa než <I>be</I>, srov. <I>the play is very amusing</I> ta hra je velmi zábavná, <I>he seems willing to help</I> zdá se, že je ochoten pomoci, <I>her tone was very annoyed</I> její hlas zněl velmi rozmrzele. Průběhové tvary a pasivum, pokud sloveso připouští vyjádření míry, se nespojují se samotným <I>very</I> nebo <I>too</I>, nýbrž vyžadují <I>very much</I>, <I>too much,</I> popř. samotné <I>much</I> nebo jiné výrazy jako <I>greatly</I>, srov. <I>I am talking too much</I> (*<I>I am too talking</I>) příliš mluvím, <I>this dictionary is</I> (<I>very</I>) <I>much used</I> (*<I>this dictionary is very used</I>) tohoto slovníku se hodně užívá. Vyčlenění adjektivizovaných participií ze slovesných tvarů se někdy též projevuje tím, že se mění jejich valence a/nebo sémantický vztah k řídícímu substantivu. Tak adjektiva (<I>it is</I>) <I>surprising</I>, <I>amusing</I>, <I>annoying</I>, <I>interesting</I> aj. (je to) překvapivé, zábavné, mrzuté, zajímavé aj. jsou na rozdíl od příslušných sloves intranzitivní (nevyžadují předmět); příslušná slovesa bez předmětu užít nelze, srov. *<I>it surprises</I>, <I>amuses</I>, <I>annoys</I>, <I>interests</I>. V případech jako <I>his expression was surprised</I>, <I>amused</I>, <I>annoyed</I>, <I>tired</I> apod. jeho výraz byl překvapený, pobavený, rozmrzelý, unavený apod. jde o jiný vztah k řídícímu substantivu, než je-li podmětem osoba: <I>he was surprised</I>, <I>amused</I>, <I>annoyed</I>, <I>tired</I>, o čemž svědčí skutečnost, že odpovídající aktivní forma je možná jen v druhém případě, srov. <I>something surprised</I>, <I>amused</I>, <I>annoyed</I>, <I>tired him</I> něco ho překvapilo, pobavilo, rozzlobilo, unavilo.
</note>
Adjektivizovaná participia mají někdy odlišný tvar (viz 6.7).
V některých případech týž tvar funguje jako součást složeného slovesného tvaru i jako adjektivum, např. <I>you are trying my patience</I> pokoušíš mou trpělivost (průběhová konjugace) – <I>she can be very trying</I> umí být velmi protivná (adjektivum po sponě); podobně <I>he was calculating</I> (<I>the profit</I>) počítal (zisk) – <I>he was</I> (<I>very</I>) <I>calculating</I> byl (velmi) vypočítavý; <I>this difference is marked</I> (<I>by the plus sign</I>) tento rozdíl je vyznačen (znaménkem plus) – <I>this difference is</I> (<I>very</I>) <I>marked</I> tento rozdíl je velmi výrazný.
Jako větný člen má participium funkci přívlastku (syntaktického adjektiva), např. <I>encouraging words</I> povzbudivá slova, a funkci přechodníku, např. <I>The larks went up, twittering in the scented air above the down.</I> (Adams 129) Skřivani vzlétli do výše, cvrlikajíce ve voňavém vzduchu nad zvlněnou plání.
Zatímco ve funkci přechodníku se vyskytují všechny tvary participia, ve funkci adjektivní se vyskytují pouze tvary přítomné a příčestí minulé. Participia perfekta se v této funkci neužívají, srov. <I>the firm building the bridge across the valley</I> (<I>is very prosperous</I>) firma stavící most přes údolí (je velmi prosperující), <I>the bridge being built across the valley</I> (<I>is very expensive</I>) most, který se staví přes údolí (je velmi nákladný), <I>the bridge built across the valley</I> most postavený přes údolí, ale nikoliv *<I>the firm having built the bridge across the valley</I> (<I>is very prosperous</I>) (pouze: <I>the firm that has built the bridge...</I>), <I>*the bridge having been built across the valley</I> (<I>is a wonder of technology</I>) (pouze: <I>the bridge that has been built…</I>).'$
'9 Předložky',''$
'9.1 Předložky z hlediska formy','Předložky se jako slovní druh řadí mezi synsémantika (viz 1.2). Netvoří samostatný větný člen, nýbrž vytvářejí jeden větný člen spolu se skladebným substantivem. Vyjadřují vztahy mezi skladebným substantivem a jiným slovem (tj. mezi dvěma substantivy, slovesem a substantivem a adjektivem a substantivem), např. <I>the fight for peace</I> boj za mír, <I>look at it</I> podívej se na to, <I>he was proud of his son</I> byl pyšný na svého syna.'$
'9.11','Ze skutečnosti, že jde o slova pomocná, vyplývá, že normálně nejsou nositeli hlavního větného přízvuku. Mohou ovšem mít kontrastní přízvuk, např. při protikladném vytčení, srov. <I>Did you say ˈfor John or ˈfrom John?</I> Řekl jste pro Jana nebo od Jana?
Jednoslabičné předložky jsou v postavení před substantivem bez přízvuku (předložky <I>at</I>, <I>for</I>, <I>from</I>, <I>of</I>, <I>to</I>, <I>up</I> dokonce podléhají redukci) a v postavení před zájmenem nebo na konci věty mají pouze vedlejší přízvuk. Tím se liší od adverbií (zejména homonymních), která se vyznačují vyšším stupněm přízvuku. Je nutno rozlišovat <I>he went in the car</I> jel autem, <I>the car he ˈwent in</I> auto, ve kterém jel – <I>in</I> je předložka; <I>he went ˈin</I> šel dovnitř – <I>in</I> je adverbium.
Víceslabičné předložky, ať jednoslovné nebo víceslovné, mají slovní přízvuk, který u víceslovných předložek připadá na lexikální slovo (adverbium, adjektivum, substantivum atd.): <I>except for</I> kromě, <I>with regard to</I> s ohledem na, <I>in connection with</I> v souvislosti s atd.'$
'9.12','Pro předložkku je typická pozice před skladebným substantivem, které je jejím nutným doplněním a s nímž vytváří předložkovou vazbu: <I>in the country</I> na venkově. Na rozdíl od češtiny však anglické předložky mohou stát též v postpoici, a to (1) V doplňovacích otázkách: <I>What are you looking for?</I> Co hledáš? (2) Ve vztažných větách adjektivních: <I>man’s relations to the world he lives in</I> vztahy člověka k světu, v němž žije. (3) Ve vztažných větách substantivních a závislých obsahových větách uvozených <I>wh</I>-slovy: <I>This is, after all, what it’s all about.</I> To je, koneckonců, to, oč jde. (4) Při počátečním postavení předmětu, nejčastěji ve větách zvolacích: <I>What a mess he’s got into!</I> Ten se ale dostal do pěkné bryndy! (5) V pasivních vazbách: <I>in the absence of the objects being talked about</I> v nepřítomnosti předmětů, o nichž se hovoří. (6) V infinitivních vazbách: <I>Good taste is difficult to define and even more difficult to come by.</I> Dobrý vkus je obtížné definovat a ještě obtížnější je ho nabýt.
Prepozice předložky vůbec není možná tam, kde jde o určení nástroje, původu nebo účelu: <I>What shall I mend it with?</I> Čím to mám spravit? <I>What is this tool for?</I> K čemu je tento nástroj? <I>What is it made from?</I> Z čeho je to uděláno?, a dále v otázkách typu <I>What was it like?</I> Jaké to bylo?
Na druhé straně jsou případy, kdy předložku nelze postponovat. (1) Týká se to především druhotných předložek souslovných, např. <I>according to</I> podle, <I>because of</I> kvůli atd.: <I>According to what criteria do you sort the books?</I> Podle jakých kritérií třídíte knihy? (2) K postpozici předložek nedochází také tam, kde je předložka syntakticky těsněji spjata se svým doplněním než se slovesem, např. <I>It was a situation from which no escape was possbile.</I> Byla to situace, z níž nebylo úniku.
Kromě těchto případů existuje rozsáhlá oblast, v níž je obojí postavení předložky možné a volba pak závisí na stylu textu. Čím formálnější styl, tím pravděpodobněji se setkáme s vyjádřením analogickým češtině; čím hovorovější styl, tím častěji najdeme předložku v postpozici. Často se zde uplatňuje i osobní preference autora. Je tedy možné <I>Do you see that man John was talking to?</I> i <I>Do you see that man to whom John was talking?</I> Vidíte toho muže, s nímž mluvil John?, mezi oběma větami je však stylistický rozdíl.'$
'9.13','Výraz doplňující předložku je nejčastěji skladebné substantivum (substantivum, zájmeno, gerundium). Na rozdíl od češtiny mohou anglické předložky uvádět též větu vedlejší: <I>in England</I> v Anglii, <I>without me</I> beze mne, <I>by signing a peace treaty</I> podepsáním mírové dohody, <I>from what he said</I> z toho, co řekl. Funkci syntaktického substatniva po předložce mohou někdy plnit i adverbia a adjektiva: <I>at once</I> ihned, <I>before long</I> zanedlouho, <I>in there</I> tam (uvnitř)<I>, until now</I> doposud, <I>since when</I> odkdy, <I>at least</I> přinejmenším, <I>in brief</I> zkrátka (jde vesměs o ustálená spojení) – i předložková spojení: <I>He crawled from under the the table.</I> Vylezl zpod stolu.
Infinitivní vazby se předložkou zpravidla neuvádějí. Jedinou výjimkou jsou vazby s předložkou <I>for</I> uvozující podmět infinitivu. <I>There’s no need for you to be in a hurry.</I> Není třeba, abyste spěchal.
Předložkami se rovněž neuvádějí vedlejší věty s <I>that</I>. Spojení typu <I>except that</I> kromě toho, že, <I>in that</I> v tom, že a <I>but that</I> až na to, že se považují za složené spojky: <I>She knew nothing about his journey except that he was likely to be away for three months.</I> Nevěděla o jeho cestě nic než to, že bude pravděpodobně pryč tři měsíce. Pokud je třeba větu s <I>that</I> uvést předložkou, použije se konstrukce <I>the fact that</I>: <I>The explanation lies in the fact that such cases are extremely rare.</I> Vysvětlení spočívá v tom, že takové případy jsou nesmírně vzácné.
U některých sloves předložková vazba alternuje s vedlejší větou s <I>that</I> a/nebo s infinitivem, např. <I>They asked me for help.</I> Požádali mne o pomoc. <I>They asked me to help them.</I> Požádali mne, abych jim pomohl. – <I>We decided on an early start.</I> Rozhodli jsme se pro časný start. <I>We decided to start early. We decided that we should start early.</I> Rozhodli jsme se, že vyrazíme brzy.
V češtině na rozdíl od angličtiny se při připojování vedlejších vět substantivních používá odkazovacích zájmen, srov. <I>This does not conflict with what we know about how context contributes to the learning of meaning.</I> Toto není v rozporu s tím, co víme o tom, jak kontext přispívá k učení se významu.'$
'9.14','Co do složitosti své struktury se předložky dělí na (1) jednoduché: <I>at</I> v, na, u<I>, by</I> u, <I>for</I> pro, <I>from</I> od, z<I>, in</I> v, do, <I>of</I> 2. pád, <I>on</I> na, <I>to</I> k, 3. pád, <I>with</I> s, <I>except</I> kromě, <I>including</I> včetně atd. (2) složené: <I>alongside</I> podél, <I>inside</I> unvitř, <I>within</I> uvnitř, <I>towards</I> (směrem) k, <I>into</I> do, <I>throughout</I> v celé(m) apod. (3) víceslovné. Většinu víceslovných předložek lze podle jejich tvaru zařadit do některé z těchto kategorií: (a) adverbium + předložka: <I>along with</I> spolu s, <I>apart from</I> (BrE)<I>, aside from</I> (AmE) kromě, <I>as for</I> co se týče, <I>away from</I> od, z, <I>on to</I> (nebo <I>onto</I>) na, <I>out of</I> z atd. (b) slovesný tvar/adjektivum/spojka aj. + předložka: <I>except for</I> až na, <I>owing to</I> kvůli, pro, <I>but for</I> nebýt čeho, <I>because of</I> kvůli, pro atd. (c) předložka + subst. + předložka: <I>by means of</I> pomocí, prostřednictvím, <I>in comparison with</I> ve srovnání s, <I>in front of</I> před atd.
<note id="9.14/P01">
Hranice mezi složenými a víceslovnými předložkami je plynulá, což se projevuje v nedůslednostech pravopisných (proč <I>into</I> ale <I>out of</I>) a v pravopisných dubletech, např. <I>onto</I> i <I>on to</I>. V tomto případě však ve dvojici vět <I>The child ran onto the grass. The child ran on to the grass.</I> může mít druhá věta dvojí interpretaci: (1) Buď jde pouze o pravopisnou variantu věty první, s významem <I>Dítě běželo</I>/<I>vběhlo na trávu,</I> nebo (2) jde o větu významově odlišnou znamenající <I>Dítě běželo dál na trávu.</I> (<I>on</I> je zde adverbium).
</note>'$
'9.15','Podle původu se předložky dělí na vlastní, tj. neodvozené z jiných slov, a na nevlastní, tj. odvozené z jiných slovních druhů.
Vlastní předložky jsou v angličtině <I>at</I> v, na, u, <I>by</I> u, <I>for</I> pro, <I>from</I> od, z<I>, in</I> v, <I>of</I> 2. pád, o, <I>on</I> na, <I>to</I> k, 3. pád, <I>with</I> s. Vlastní předložky jsou významově obecnější a některé z nich v angličtině poklesly na pouhé signály pádových vztahů (<I>of</I> pro genitiv, <I>to</I> pro dativ, <I>with</I> pro označení nástroje, <I>by</I> pro označení původce apod.).
Druhotné předložky mohou pocházet
(1) Z adverbií. S tvarovou homonymií předložek a adverbií se v angličtině setkáváme u <I>aboard</I> na palubě, <I>about</I> o, kolem, <I>above</I> nad, <I>across</I> přes, <I>after</I> po, <I>against</I> proti (pouze ve spojeních jako <I>votes for and against</I>), <I>along</I> podél, <I>alongside</I> podél, <I>apart</I> odděleně, <I>around</I> kolem, <I>before</I> dříve, před, <I>behind</I> za, <I>below</I> pod, <I>beneath</I> pod, <I>besides</I> kromě, <I>between</I> mezi, <I>beyond</I> za, <I>by</I> u, <I>down</I> dolů, <I>for</I> pro (viz <I>against</I>), <I>in</I> do, v, <I>inside</I> uvnitř, <I>near</I> blízko, <I>notwithstanding</I> nehledě na, <I>off</I> s, z, <I>on</I> na, <I>opposite</I> naproti, <I>over</I> nad, <I>outside</I> vně, mimo, <I>past</I> za, mimo, <I>round</I> kolem, <I>since</I> od, <I>through</I> skrze, <I>throughout</I> v celé(m), <I>to</I> k (pouze v několika idiomech jako <I>to and fro</I> sem a tam), <I>under</I> pod, <I>underneath</I> pod, <I>up</I> nahoru, <I>within</I> uvnitř, <I>without</I> bez. Srovnej: <I>A car drove past the door</I> (předložka). Kolem dveří jelo auto. – <I>A car drove past</I> (adverbium). Kolem jelo nějaké auto. (Viz 7.6.) Ve velké většině případů má předložka i adverbium stejný tvar i význam, rozdíl spočívá pouze v odlišné syntaktické funkci. Výjimku tvoří adverbia <I>over</I> a <I>off,</I> srov. <I>at last the war is over</I> konečně je po válce – <I>over the ditch</I> přes příkop; <I>he went off</I> šel pryč – <I>off the coast</I> blízko pobřeží.
(2) Ze slovesných tvarů neurčitých, tj. z participií a ojediněle též z infinitivu: <I>except(ing)</I> kromě, <I>bar(ring)</I> kromě, <I>concerning</I> ohledně, <I>considering</I> uvážíme-li, <I>following</I> po, <I>including</I> včetně, <I>allowing for</I> uvážíme-li, <I>owing to</I> kvůli, <I>during</I> během atd. Např. <I>assumtions concerning the chemical structure of various substances</I> předpoklady o chemické stuktuře různých látek, <I>all these cities except London</I> všechna tato města kromě Londýna.
(3) Z tvarů substantiv a adjektiv: <I>thanks to</I> díky, <I>due to</I> kvůli, <I>like</I> jako, <I>prior to</I> před, <I>near</I> blízko, <I>unlike</I> na rozdíl od, <I>worth</I> stát za (něco) atd. Např. <I>contrary to general opinion</I> na rozdíl od obecného názoru, <I>regardless of cost</I> bez ohledu na náklady, <I>prior to this announcement</I> před tímto oznámením.
<note id="9.15/P02">
Předložky <I>following</I> (= <I>after</I>) a <I>prior to</I> (= <I>before</I>) bývají někdy ve stylistických příručkách kritizovány jako zbytečné.
</note>
(4) Ze spojení předložka1 + substantivum + předložka2: <I>in case of</I> v případě že, <I>in view of</I> vzhledem k, <I>in spite of</I> přes, navzdory, <I>by means of</I> pomocí, prostřednictvím, <I>on account of</I> kvůli, <I>in addition to</I> kromě atd. Např. <I>in spite of his care</I> přes jeho péči, <I>in view of the situation</I> vzhledem k situaci, <I>on account of his health</I> kvůli jeho zdraví.
Zatím co vlastní předložky tvoří uzavřený soubor, druhotné předložky tvoří relativně otevřený soubor, některé zastarávají a zanikají, nové vznikají. Nejvíce nových předložek vzniká ze spojení předložka + subst. + předložka. Ke vzniku nových předložek vede snaha vyjádřit vztahy mezi pojmy co nejpřesněji, což je zvláště důležité v odborném jazyce. Proto většina nových druhotných předložek náleží do jazyka odborného a knižního.'$
'9.16','Vzhledem k tomu, že tato početná skupiina předložek je v pohybu, není často jasné, máme-li co činit s předložkou nebo substantivní předložkovou vazbou. Hlavním rozlišovacím kritériem je to, že předložková substantivní vazba s funkcí předložky je ustálená a nepřipouští modifikaci, kdežto volné předložkové substantivní vazby mohou být obměňovány a modifikovány. Srovnej: <I>in the light of the morning sun</I> ve světle ranního slunce – <I>in the light of this fact</I> ve světle této skutečnosti. První případ je volná předložková vazba, poněvadž lze říci též např. <I>in the bright light of the morning sun</I> v jasném světle ranního slunce. V druhém případě substantivum nelze modifikovat a spojení <I>in the light of</I> má charakter předložky (v AmE nadto odpadá člen: <I>in light of</I>)<I>.</I>'$
'9.2 Syntaktická funkce předložkových spojení','Předložka sama o sobě nemá platnost větného členu, avšak podílí se na syntaktické i sémantické stavbě různých větných členů. V syntaktických funkcích předložek a předložkových spojení je mezi angličtinou a češtinou v zásadě shoda. Dílčí rozdíly vyplývají z různého jazykového ztvránění mimojazykové skutečnosti (srov. prostorové pojetí <I>in the sky</I>, <I>in the picture</I> proti plošnému <I>na obloze</I>, <I>na obraze</I>) a z významu jednotlivých předložek (viz část 9.3).
Předložková spojení mohou ve větě fungovat jako
(a) Příslovečná určení místa: <I>John lives on the third floor.</I> John bydlí ve třetím poschodí; času: <I>I get up at 7 o’clock.</I> Vstávám v 7 hodin; způsobu: <I>The exact value can be found in the following way.</I> Přesnou hodnotu lze zjistit následujícím způsobem; příčiny: <I>She asked only out of curiosity.</I> Ptala se jen ze zvědavosti; průvodní okolnosti: <I>The picture fell with a crash.</I> Obraz s třeskem spadl; zřetele: <I>She is tall for her age.</I> Je na svůj věk vysoká.
(b) předmět slovesa: <I>The occasion calls for prompt action.</I> Situace vyžaduje okamžité jednání.
(c) Předmět adjektiva: <I>I am sorry for his parents.</I> Je mi líto jeho rodičů.
(d) Jmenná část přísudku: <I>I am of the same opinion as you.</I> Jsem téhož názoru jako vy.
(e) Doplněk podmětu či předmětu. V této funkci se v angličtině kromě spojky <I>as</I> (jako) používá jediné předložky <I>for</I>, jíž v češtině odpovídá <I>jako</I> nebo <I>za</I>: <I>In this country, Jones passes for a clever scientist.</I> U nás je Jones pokládán za chytrého vědce. Výskyt tohoto typu předložkového užití je však omezený. Zčásti jde o ustálená spojení typu <I>I take it for granted</I> pokládám to za samozřejmé, u většiny sloves pak, která vyžadují doplněk jako své nutné doplnění, je připojen bezpředložkově nebo pomocí <I>as</I>. Srov. <I>He died a rich man.</I> Zemřel jako bohatý muž. <I>We consider these measures unnecessary.</I> Pokládáme tato opatření za zbytečná. Ale <I>We regard these measures as unnecessary.</I> Pokládáme tato opatření za zbytečná.
(f) Neshodný přívlastek: <I>the road to Oxford</I> silnice do Oxfordu, <I>a book on grammar</I> kniha o gramatice.
Neutrálním prostředkem pro vyjádření determinačního vztahu mezi dvěma substantivy je předložka <I>of</I>. Použití jiných předložek v přívlastku vyplývá z toho, že mezi určovaným substantivem a přívlastkem mohou eixtovat různé významové vztahy, především vztah subjektový, objektový a vztahy adverbiální. Srovnej <I>the end of the performance</I> konec představení – <I>the performance ended</I> představení skončilo; přívlastek odpovídá podmětu. <I>His lack of experience</I> jeho nedostatek zkušeností – <I>he lacks experience</I> nemá zkušenosti; přívlastek odpovídá předmětu. <I>Their journey to London</I> jejich cesta do Londýna, přívlastek odpovídá adverbiálnímu určení.
<note id="9.2/P03">
Druhem podmětu je i označení původce, kde angličtina užívá předložky <I>by</I> na rozdíl od českého <I>od</I>, srov. <I>a play by Arthur Miller</I> hra od Arthura Millera.
</note>
Užití jiných předložek než <I>of</I> je někdy diktováno snahou vyhnout se dvojznačnosti. Např. ve spojení <I>the visit of his wife</I> není jasné, zda jde o vztah subjektový či objektový. Proto angličtina rozlišuje: <I>a visit from Ralph</I> Ralphova návštěva (vztah podmětový); <I>a visit to her husband’s parents</I> návštěva u manželových rodičů (vztah předmětový).
Při transformaci předmětové rekce slovesné v předmětové doplnění substantiva dochází někdy ke změnám ve vazbě. Srov. <I>to demand social change</I> požadovat sociální změny – <I>demands for social change</I> požadavky sociálních změn; <I>to answer a question</I> odpovědět na otázku – <I>an answer to the question</I> odpověď na otázku, <I>to command one’s feelings</I> ovládat své city – <I>command over one’s feelings</I> ovládání svých citů.
Vyskytnout-li se v postmodifikaci substantiva dvě předložkové vazby, jejich pořadí v angličtině se často liší od češtiny, kde genitivní neshodný přívlastek je vždy první. Srov. <I>the entry into the cell of a virus</I> vniknutí viru do buňky, <I>the establishment by 1980 of a flexible price system</I> vytvoření pružného cenového systému do roku 1980 atd.'$
'9.3 Významová stránka předložek',''$
'9.31 Předložky prostorové','Mezi češtinou a angličtinou existuje zásadní shoda v uspořádání prostorových vztahů. Oba jazyky rozlišují lokalizaci I. statickou (kde) a II. dynamickou (odkud, kudy, kam). <I>We stayed at the entrance.</I> Zůstali jsme u vchodu (kde). – <I>We walked along the river bank.</I> Šli jsme podél břehu řeky (kudy). – <I>We returned from the theatre.</I> Vrátili jsme se z divadla (odkud). – <I>We went to Stratford.</I> Je-li jsme do Stratfordu (kam).
Další zásadní shoda je v tom, že fungování a význam českých a anglických předložek nelze posuzovat izolovaně, nýbrž pouze s přihlédnutím k ostatním členům kontextu. Při uplatňováání této zásady však již každý z obou jazyků používá prostředků sobě vlastních, odlišných od prostředků druhého jazyka. V češtině např. je význam řady předložek těsně spojen s pádovou vazbou, srov. <I>na stole</I> – <I>na stůl</I>, <I>pod stolem – pod stůl</I>, <I>před domem – před dům</I> atd. V angličtině je zase běžné, že je-li ten či onen sémantický rys obsažen již ve slovese, není třeba jej ještě jednou explicitně vyjadřovat předložkou. Srov. <I>We came to a huge building.</I> Přišli jsme k velké budově. (<I>to</I> obsahuje sémantický rys „cíl“) – <I>We arrived at the station.</I> Přišli jsme na nádraží. Zde je použito předložky <I>at</I>, která sémantický rys „cíl“ neobsahuje, poněvadž je obsažen již ve slovese <I>arrived</I>. Podobně sémantický rys „vnitřek“ je součástí významu předložky <I>into</I> a slovesa <I>to enter</I>, proto není <I>into</I> po <I>to enter</I> v základním významu nutné: <I>He went into the room,</I> ale <I>He entered the room.</I> Vstoupil do místnosti.
Nejzávažnější rozdíl mezi češtinou a angličtinou v oblasti užití prostorových předložek spočívá v tom, že v češtině jsou prostorové vztahy kde-odkud-kudy-kam pociťovány jakoby v jedné rovině, zatím co pro každou anglickou prostorovou předložku je jedno z obou užití, statické nebo dynamické, pociťováno jako základní, druhé jako přenesené. Různá užití pak mohou existovat paralelně vedle sebe, podobně jako v češtině, nebo mohou vstupovat do hierarchických vztahů, v nichž jedno užití je jakoby „zapuštěno“ v užití jiném. Tím vzniká v angličtině vyšší, sekundární rovina užití prostorových předložek. Souhrn všech možností užití v obou rovinách pak vytváří hierarchickou strukturu o osmi členech:
II. rovina sekundární: kde-odkud-kudy-kam
I. rovina primární: kde-odkud-kudy-kam
přičemž prostorové vztahy vyjadřované v rovině sekundární jsou složitější než vztahy v rovině primární; vyjadřují polohu, jíž bylo dosaženo dějem, a změnu polohy dosažené dějem.
K předložkám, jejichž základní užití je statické, patří např. <I>at</I> v, na, u, <I>in</I> v, <I>on</I> na, <I>by</I> u, <I>above</I> nad, <I>over</I> nad, <I>below</I> pod, <I>under</I> pod atd.; k dynamických patří např. <I>from</I> z, od, <I>to</I> k, <I>via</I> přes, <I>through</I> skrz, <I>off</I> s, z, <I>past</I> mimo, kolem, <I>across</I> přes atd. Některé předložky mohou vyjadřovat jen jeden prostorový vztah, např. <I>at</I> v, na, u, primární kde, <I>from</I> od, primární odkud atd., jiné mají možnost vyjadřovat různé prostorové vztahy buď v rámci jedné roviny (těch je většina) nebo, jako např. <I>over</I> (nad), fungují v obou rovinách. <I>There is a lamp over the table.</I> Nad stolem je lampa (primární kde). <I>Please pass me the lamp over the table.</I> Prosím, podejte mi lampu přes stůl (primární kudy). <I>I removed the lamp from over the table.</I> Odstranil jsem lampu z místa nad stolem (primární odkud). <I>Please, put the lamp over the table.</I> Prosím, dejte lampu nad stůl (primární kam). <I>The village is over the hill.</I> Vesnice je za kopcem (sekundární kde, tj. v místě, kam se dostanete, půjdete-li <I>over the hill,</I> přes kopec – kudy, za kopec – kam). <I>A car appeared from over the hill.</I> Auto se objevilo za kopcem, zpoza kopce (sekundární odkud, tj. z místa, kam se dostanete, půjdete-li <I>over the hill</I>). Těmito možnostmi užití téže předložky pro vyjádření prostorových vztahů v různých rovinách lze vysvětlit dvojznačnost vět typu <I>The helicopter is over the hill</I> Helikoptéra je nad kopcem (rovina primární) i Helikoptéra je za kopcem (rovina sekundární). Jak je patrno z uvedených příkladů, v češtině zpravidla musíme pro anglickou předložku užitou v rovině sekundární volit jiný ekvivalent než pro tutéž předložku užitou v rovině primární.
<note id="9.31/P04">
Od polohových a směrových užití anglických předložek je třeba lišit užití rozsahové. Srovnej: <I>I went from the post office to the theatre.</I> Šel jsem od pošty k divadlu. <I>The Park Road goes from the post office to the theatre.</I> Park Road vede od pošty k divadlu. První užití je směrové, druhé rozsahové. Rozdíl mezi nimi spočívá v tom, že rozsahové užití (1) neoznačuje změnu polohy, (2) odpovídá nejen na otázku <I>kde je?</I> resp. <I>odkud kam vede?</I>, nýbrž též na otázku <I>jak dlouhý</I>/<I>dlouhá je?</I>, (3) nelze zde užít průběhových tvarů slovesa. Srovnej: <I>There is a cloth on the table – There is a cloth over the table.</I> Na stole je ubrus. <I>On</I> je polohové, <I>over</I> zde má význam rozsahový, tj. po celé ploše, od jednoho kraje k druhému.
</note>
Prostorové předložky vyjadřují vztah k nějakému prostorovému orientátoru (PO). Význam té které předložky je pak kombinací sémantických rysů specifikujících tento vztah (např. zaměřenost na cíl) a vlastností, které mluvčí prostorovému orientátoru přisuzuje, např. „vnitřek“ – „povrch“ – „délka“ atd. Podle vlastností přisuzovaných prostorovému orientátoru se tedy prostorové předložky rozpadají do více méně vyhraněných skupin.
<note id="9.31/P05">
Pro vyjádření východiskového vztahu se předložka <I>from</I> (z, od) může kombinovat s většinou polohových předložek.
</note>
Přehled anglických prostorových předložek seřazených podle vlastností přisuzovaných prostorovému orientátoru a podle prostorových vztahů jimi vyjadřovaných.
<note id="9.31/P06">
Pokud není určité užití zvlášť označeno písmenem S (sekundární), jde o užití na primární rovině.
</note>'$
'9.31.1 Lokalizace ve vztahu ke globálně chápanému prostorovému orientátoru.','<I>at</I> = v, na, u (kde): <I>At Hammersmith The Thames is spanned by a bridge.</I> U Hammersmith je Temže překlenuta mostem; <I>at the corner of the street</I> na rohu ulice. <I>The journey ended at Liverpool.</I> Cesta skončila v Liverpoolu.
<I>from</I> = z, od (odkud): <I>Start from the beginning.</I> Začni od začátku.
<I>via</I> = přes (kudy): <I>We travelled from London to Paris via Dover.</I> Cestovali jsme z Londýna do Paříže přes Dover.
<I>to</I> = k, do (kam): <I>He went to the post-office.</I> Šel na poštu. <I>This door leads to the kitchen.</I> Tyto dveře vedou do kuchyně. – v (S kde): <I>Have you been to England?</I> Byl jste v Anglii?
<I>away from</I> = z, od (kam): <I>He turned away from her.</I> Odvrátil se od ní. <I>They carried all the things away from the house.</I> Odnesli všechny věci (pryč) z domu. – od, mimo (S kde): <I>The farm lies two miles away from the nearest village.</I> Statek leží dvě míle od nejbližší vesnice. <I>I didn’t find him, he was away from home.</I> Nenašel jsem ho, byl mimo domov (nebyl doma).
<I>beyond</I> = za (S kde): <I>We are now far beyond the town.</I> Jsme nyní daleko za městem. – (S odkud): <I>Watch for the pedestrian who comes out suddenly from beyond the stationary vehicles and other obstacles.</I> Dávejte pozor na chodce, který se náhle vynoří za stojícími vozidly a jinými překážkami. – (S kam): <I>If you go just beyond that house, you will see the sea.</I> Půjdete-li jen kousek za ten dům, uvidíte moře.
<note id="9.31.1/P07">
Čeština nemá obdobnou řadu předložek vyjadřující vztah ke globálně chápanému prostorovému orientátoru. Jistý náznak vytváření takové řady lze spatřovat v těch případech, zčásti hovorových, kdy je předložek <I>na</I> (kde, kam) a <I>z</I> (odkud) užito ve smyslu „institucionálním“: <I>pracovat na závodě</I>, <I>dopis je na vrátnici</I>; <I>autobus jede na letiště</I>, <I>odjíždí z letiště</I>.
</note>'$
'9.31.2 Lokalizace ve vztahu k vnitřku prostorového orientátoru.','<I>in</I> = v (kde): <I>They lived in caves.</I> Žili v jeskyních. – do (kam, vedle <I>into</I>): <I>Get in the car.</I> Nastup do auta.
<I>through</I> = zpravidla bezpředložkový 7. pád (kudy): <I>They went straight through the hall to the kitchen.</I> Prošli předsíní rovnou do kuchyně. – za (S kde): <I>They stopped when they were through the wood.</I> Zastavili se, když byli za lesem, na druhé stran lesa.
<I>into</I> = (kam): <I>Shall we go into the drawing room?</I> Půjdeme do přijímacího pokoje? – v (S kde): <I>Mary was the first into water.</I> Mary byla první ve vodě.
<I>out of</I> = z (kam): <I>He took a pound note out of his pocket.</I> Vytáhl z kapsy librovou bankovku. – od, mimo (S kde): <I>We are too far out of the village.</I> Jsme příliš daleko od vesnice. <I>Mr. Smith is out of town today.</I> Pan Smith je dnes mimo město.
Lokalizace ve vztahu k vnitřku prostorového orientátoru prostorově vymezeného.
<I>within</I> = (kde): <I>There are regular air services within Britain.</I> V Británii (uvnitř Británie) existuje pravidelné letecké spojení. <I>Mr. Smith lives within ten miles of us.</I> Pan Smith bydlí ani ne deset mil od nás. – z (odkud): <I>The Chairman of the Council is generally elected from within but sometimes from without the Council.</I> Předseda rady se zpravidla volí z členů rady, ale někdy z lidí mimo členy rady. – do (kam): <I>There is no need to put the word within quotation marks.</I> Není třeba dávat to slovo do uvozovek.
<I>inside</I> = v, uvnitř, u vnitřní strany (kde): <I>Have you been inside the castle?</I> Byl jste v/uvnitř toho hradu? – (kudy): <I>The piston moves up and down inside the cylinder.</I> Píst se pohybuje sem a tam uvnitř válce. – do, dovnitř (kam): <I>Bring your bicycle inside the shed.</I> Dej si kolo do kůlny.
<note id="9.31.2/P08">
Srovnej <I>inside the country</I> i <I>within the country</I> = uvnitř země, státu, <I>inside the house</I> i <I>within the house</I> = uvnitř domu, ale pouze <I>within given limits</I> = v daných mezích, <I>within the scope of this book</I> = v rámci této knihy.
</note>
<I>outside</I> = vně, mimo, u vnější strany (kde): <I>Nuclear power stations should be placed outside the towns.</I> Jaderné elektrárny by se měly stavět mimo města. <I>She waited outside the door.</I> Čekala za dveřmi. – (odkud): <I>Exteroceptor detects stimuli emanating from outside the animal.</I> Exteroceptor zachycuje podněty vycházející z prostoru mimo živočicha. – kolem, mimo (kudy): <I>People passing outside the restaurant window</I> lidé procházející kolem okna restaurace – z (kam): <I>John went outside the house.</I> John vyšel z domu.'$
'9.31.3 Lokalizace ve vztahu k povrchu prostorového orientátoru.','<I>on</I> = na (kde): <I>something on the table</I> něco na stole. – (kam) <I>Put the key on the kitchen hook.</I> Pověs klíč na háček v kuchyni.
<I>off</I> = s, z (kam): <I>She took a ring off her finger.</I> Sňala si s prstu prsten. – z, mimo, blízko, u (S kde): <I>The gate was still off its hinges.</I> Vrata byla stále ještě vypadlá ze závěsů. <I>The library is somewhere off Grover Street.</I> Knihovna je někde blízko Grover Street.
<note id="9.31.3/P09">
Srovnej: <I>The book fell from the shelf.</I> Kniha spadla s police (bez udání, zda byla na polici nebo v polici). <I>The book fell off the shelf.</I> Kniha spadla s police (byla na polici).
</note>'$
'9.31.4 Lokalizace ve vztahu k různým, nespecifikovaným částem prostorového orientátoru.','<I>about</I> = v, na, kolem (uvnitř i vně prostorového orientátoru) – (kde): <I>I saw them often about the village.</I> Často jsem je vídal ve vsi. <I>She wore beads about her neck.</I> Nosila kolem krku korále. – po (kudy): <I>They walked about the streets.</I> chodili po ulicích.'$
'9.31.5 Lokalizace ve vztahu k obvodu prostorového orientátoru (nazíranému buď zvenku nebo zevnitř).','<I>(a)round</I> = v, na, kolem (kde): <I>There were always roses around her rooms.</I> V jejích pokojích byly vždy růže. <I>There is a hedge round the garden.</I> Kolem zahrady je živý plot. – (kudy): <I>They danced round the room.</I> Tančili kolem místnosti. <I>Go round the corner carefully.</I> Jeď kolem rohu opatrně. – (kam): <I>Look around you.</I> Podívej se kolem sebe. – za, po (S kde): <I>He could be seen round the pubs.</I> Bylo ho vídat po hospodách. <I>The bus stop is round the corner.</I> Stanice autobusu je za rohem. – (S odkud): <I>The sound of hammering was heard coming from round the corner.</I> Za rohem se ozývalo bušení kladivem. – (S kam): <I>to step quickly round the corner</I> zajít rychle za roh.
<note id="9.31.5/P10">
<I>Around</I> je varianta v mnoha případech pouze americká. V britském úzu lze <I>round</I> nahradit <I>around</I> pouze v kontextech, kde jde o významový odstín (1) od jednoho k druhému, z jednoho místa na druhé, např. <I>A rumour went (a)round the town that the Mayor had died.</I> Po městě se roznesla zpráva, že starosta zemřel. (2) Na různých místech, na všech stranách nebo v blízkosti, např. <I>I overheard the remarks of some of the people (a)round me.</I> Vyslechl jsem poznámky některých lidí (stojících) kolem mne. (3) V přeneseném smyslu, jde-li o představu podpory, např. <I>The reformer soon gathered a band of followers (a)round him.</I> Reformátor kolem sebe brzy shromáždil družinu následovníků.
</note>
<note id="9.31.5/P11">
Užití předložky (<I>a)round</I> se stýká s užitím předložky <I>about</I> v následujících případech: (1) Ve statické lokalizaci uvnitř prostorového orientátoru v sekundární rovině, kde výsledkem této kombinace sémantických rysů je představa distributivnosti, blízká významu předložky <I>about</I>. Proto jsou v některých případech obě předložky zaměnitelné, např. <I>to hang about</I>/<I>(a)round a place</I> potulovat se někde, <I>to stroll about</I> /<I>round a place</I> procházet se někde apod. (2) Tam, kde je představa kruhového pohybu obsažena již ve slovese a kde mluvčí necítí potřebu zdůraznit přesnost a pravidelnost kruhového pohybu, je možno použít i předložky <I>about</I>. Srovnej: <I>to run round a block of houses</I> oběhnout blok domů, <I>to travel round the world</I> cestovat kolem světa, ale: <I>The hawk circled about its prey.</I> Jestřáb kroužil kolem své kořisti.
</note>'$
'9.31.6 Lokalizace ve vztahu ke všem částem prostorového orientátoru.','<I>throughout</I> = v celém/celé (kde): <I>Our company has branches throughout Europe.</I> Náš podnik má pobočky v celé Evropě. – po (kudy): <I>a tissue thtat conducts water throughout the plant</I> tkáň, která rozvádí vodu po celé rostlině.'$
'9.31.7 Lokalizace ve vztahu k poloze prostorového orientátoru na vertikální ose','(a) V prostoru souvisejícím s prostorovým orientátorem
<I>over</I> = nad (kde): <I>His picture hung over the piano.</I> Jeho obraz visel nad pianem. – (odkud): <I>He looked from over his spectacles at the client.</I> Podíval se přes brýle na zákazníka. – přes (kudy). <I>She looked over the fence at us.</I> Dívala se na nás přes plot. – přes, za (kam): <I>The criminal escaped over the border.</I> Zločinec uprchl přes/za hranice. – na druhé straně (S kde): <I>Who lives in that house over the river?</I> Kdo bydlí v tom domě za řekou? – (S odkud): <I>to send a meassage from over the sea</I> poslat zprávu ze zámoří.
<note id="9.31.7/P12">
V češtině existuje hovorová obdoba <I>over</I> v použití v sekundární rovině ve větách typu <I>Bydlí přes dvůr</I>, <I>přes ulici</I> (tj. v místě, kam se jde přes dvůr, přes ulici).
</note>
<I>under</I> = pod (kde): <I>under the ground</I> pod zemí. – (kudy): <I>He swam under water.</I> Plaval pod vodou. – (kam): <I>The whale dived under the water.</I> Velryba se ponořila pod vodu. – zpod (odkud): <I>from under his jacket</I> zpod saka.
<note id="9.31.7/P13">
<I>Beneath</I> a <I>underneath</I>, významově shodné s <I>under</I>, mají mnohem omezenější použití. <I>Beneath</I> je archaické a omezené na literární styl. <I>Underneath</I> slouží někdy ke zdůraznění příslušné lokalizace a používá se poměrně často v odborném jazyce. Nicméně je ze všech tří předložek nejméně hojné. <I>He wore a sweater beneath his coat.</I> Pod kabátem měl svetr. <I>Underclay is a layer of clay underneath a layer of coal.</I> Podloží je vrstva zeminy pod vrstvou uhlí.
</note>
(b) V prostoru nesouvisejícím s prostorovým orientátorem
<I>above</I> = nad (kde): <I>There was blue sky above us.</I> Nad námi bylo modré nebe. – (kudy): <I>We were flying above the clouds.</I> Letěli jsme nad mraky. – (kam): <I>The sun rose above the horizon.</I> Slunce vystoupilo nad obzor. – (odkud): <I>He was watching us from above the cliff.</I> Pozoroval nás z místa nad útesem.
<I>below</I> = pod (kde): <I>The girl had a scar below her right eye.</I> Dívka měla pod pravkým okem jizvu. – (kudy): <I>The children crept below the wire.</I> Děti podlezly drát. – (kam): <I>Skirts this year reach just below the knees.</I> Sukně letos sahají těsně pod kolena. – (odkud): <I>The temperature rose from below freezing point to 10 °C.</I> Teplota stoupla z teploty pod bodem mrazu na 10 °C.
<note id="9.31.7/P14">
Ve dvojicích <I>above</I> – <I>over</I> = nad a <I>below</I> – <I>under</I> = pod jsou jednotlivé členy zaměnitelné v těch případech, kdy mezi lokalizovaným předmětem a prostorovým orientátorem je přímý vertikální vztah. Pokud takový vztah není, používá se <I>above</I> a <I>below. The kitchen was directly under</I>/<I>below my bedroom.</I> Kuchyň byla přímo pod mou ložnicí. <I>He held an umbrella over</I>/<I>above his head.</I> Držel si nad hlavou deštník. Ale: <I>We saw the top of the mountain above us.</I> Viděli jsme nad sebou vrchol kopce. <I>We saw the valley below us.</I> Viděli jsme pod sebou údolí.
</note>
(c) Vzhledem k výchozímu bodu děje
<I>up</I> = (nahoru) na, do, po (kam): <I>He quickly climbed up the post.</I> Rychle vylezl na sloup. <I>Up the river.</I> Proti proudu řeky. – (S kde): <I>Theey live up the hillside.</I> Bydlí na svahu kopce. – (S odkud): <I>Nobody could have seen him from either up the street or down it.</I> Nikdo ho nemohl vidět ani z horního ani z dolního konce ulice.
<I>down</I> = (dolů) s, po (kam): <I>The boy climbed down the tree.</I> Chlapec slezl se stromu. <I>We sailed down the Thames.</I> Pluli jsme po proudu Temže. – (S kde): <I>Now she is deep down the social ladder.</I> Je nyní nízko na společenském žebříčku.'$
'9.31.8 Lokalizace ve vztahu k poloze prostorového orientátoru na horizontální ose.','<I>in front of</I> = před (kde): <I>He saw a faint light in front of him.</I> Uviděl před sebou slabé světlo. – (kam): <I>Mary stepped in front of Grace.</I> Mary se postavila před Grace.
<I>before</I> = před (kde): <I>She stood before him.</I> Stála před ním. – (kudy): <I>He drove the cattle before him.</I> Hnal před sebou dobytek. – (kam): <I>when the case comes before the committee</I> až se ten případ dostane před výbor.
<I>ahead of</I> = před (kde): <I>The car stopped just ahead of Jim.</I> Auto zastavilo těsně před Jimem. – (kam): <I>Let’s get ahead of that car.</I> Předjeďme to auto.
<note id="9.31.8/P15">
<I>Before</I> má nejobecnější význam, lze je použít pro prostor, čas i pořadí. V prostorových kontextech se dává přednost <I>in front of</I> před <I>before</I>. <I>Ahead of</I> se zpravidla vztahuje k pořadí.
</note>
<I>behind</I> = za (kde): <I>The moon was hidden behind the clouds.</I> Měsíc byl skryt za mraky. – (odkud): <I>His voice came from just behind her head.</I> Jeho hlas se ozval těsně za její hlavou. – (kudy): <I>Walk close behind me.</I> Pojď těsně za mnou. – (kam): <I>He went behind the curtain.</I> Zašel za závěs.
<I>at the back of</I> = za (kde): <I>The garden is at the back of the house.</I> Zahrada je za domem. – v zadní části (kde): <I>The library is situated at the back of the building.</I> Knihovna je umístěna v zadní části budovy.
<note id="9.31.8/P16">
<I>At the back of</I> ve významu <I>za</I> je důraznější než <I>behind</I>. V americké angličtině se užívá i varianta <I>in back of</I> a <I>back of</I>.
</note>'$
'9.31.9 Lokalizace v blízkosti prostorového orientátoru.','<I>by</I> = u (kde): <I>She stood by the door.</I> Stála u dveří. – podél (kudy): <I>They were walking by the river.</I> Šli podél řeky. – k (kam): <I>He pulled his chair over by Jim’s.</I> Přitáhl svou židli k Jimově.
<I>past</I> = kolem, mimo (kudy): <I>The procession is now marching past the grand stand.</I> Průvod nyní pochoduje kolem hlavní tribuny. – za (S kde): <I>He lives in the second house past the church.</I> Bydlí v druhém domě za kostelem. – (S kam): <I>The passenger fell asleep and went past his station.</I> Cestující usnul a přejel svou stanici.
<I>beside</I> = u, vedle (kde): <I>standing beside the road</I> stojící u/vedle silnice. – (kudy): <I>the path led beside the lake</I> pěšina vedla vedle jezera. – (kam): <I>Come and sit beside me.</I> Pojď si sednout vedle mne. – (odkud): <I>She suddenly got up from beside me and hurried out.</I> Náhle vstala z místa vedle mne a spěchala ven.
<I>close to</I> = těsně u, těsně vedle (kde): <I>Pelagic fish live close to the surface of the sea.</I> Pelagické ryby žijí těsně u hladiny moře. – (kudy): <I>He walked close to the wall.</I> Šel těsně u zdi. – (kam): <I>The woman came close to the picture.</I> Žena přistoupila až těsně k obrazu.
<I>near</I> (<I>to</I>) = blízko (kde): <I>Their house is somewhere near the wood.</I> Jejich dům je někde blízko lesa. – (kudy): <I>The meteor passed near the Earth.</I> Meteor proletěl blízko Země. – (kam): <I>when the ship comes near the island</I> až loď připluje blízko k ostrovu. – (odkud): <I>Shooting was heard from near the station.</I> Z blízkosti nádraží se ozývala střelba.
<I>next to</I> = vedle (kde): <I>Our house is next to an old park.</I> Náš dům je vedle starého parku. – (kudy): <I>Don’t walk next to the kerb.</I> Nechoďte vedle okraje chodníku. – (kam): <I>May I bring my chair next to yours?</I> Mohu si postavit židli vedle vaší?
<note id="9.31.9/P17">
<I>Beside</I> (= vedle) označuje polohu v blízkosti prostorového orientátoru a u jeho boční strany; <I>next to</I> (= vedle) označuje polohu v těsné blízkosti a navíc jako další v pořadí.
</note>'$
'9.31.10 Lokalizace podle úhlu, který zaujímá prostorový orientátor a děj nebo objekt.','<I>along</I> = podél (kudy): <I>Go along this street.</I> Jděte touto ulicí. <I>The ship moved along the beach.</I> Loď plula podél pláže. – na, v (S kde): <I>You’ll find the chemist’s along the road.</I> Najdete drogerii v této ulici. – (S odkud): <I>She is our neighbour from along the street.</I> Je to naše sousedka z ulice.
<I>across</I> = přes (kudy): <I>She was strolling across the field.</I> Procházela se napříč polem, <I>across the border</I> přes hranici – na druhé straně (S kde): <I>France lies across the Channel.</I> Francie leží na druhé straně Kanálu.'$
'9.31.11','Lokalizace, při níž orientující se subjekt a prostorový orientátor jsou obráceni některou částí k sobě.
<I>against</I> = o, u, na (kde): <I>He was leaning against the wall.</I> Opíral se o zeď. <I>The writing desk stood against the wall.</I> Psací stůl stál u zdi. <I>Against the dark background.</I> Na tmavém pozadí. – proti (kudy): <I>It’s difficult to swim against the river.</I> Je obtížné plavat proti proudu řeky. – o, do (kam): <I>I hit my head against a wall.</I> Uhodil jsem hlavou o zeď. <I>The rain beat against the windows.</I> Déšť bil do oken.
<I>opposite</I> (<I>to</I>) = naproti (kde): <I>Neil was sitting opposite Dr Davis.</I> Neil seděl naproti doktoru Davisovi. – (kam): <I>He sat down opposite to her .</I> Posadil se naproti ní.
<note id="9.31.11/P18">
U předložky <I>opposite (to)</I>, na rozdíl od <I>against</I>, jde spíše o význam „obrácení obdobnými částmi k sobě“.
</note>'$
'9.31.12 Lokalizace v prostoru, v němž se nachází i prostorový orientátor.','(a) Prostorový oreintátor je chápán jako celek složený z jednotlivců.
<I>among</I> = mezi (kde): <I>The children played among fowls.</I> Děti si hrály mezi drůbeží. – (odkud): <I>A figure emerged from among the trees.</I> Mezi stromy se vynořila psotava. – (kudy): <I>Peggy moved among the crowd.</I> Peggy procházela davem. – (kam): <I>„Moth-balls“ are put among clothes.</I> „Kuličky proti molům“ se vkládají mezi šaty.
<note id="9.31.12/P19">
Zvuková a pravopisná varianta <I>amongst</I> se významem shoduje s <I>among.</I> Zdá se, že použití té či oné varianty souvisí s eufonií a rytmem věty. <I>Amongst</I> je rovněž častější v britské než v americké angličtině.
</note>
(b) Prostorový orientátor je chápán jako složený z jedné či více dvojic.
<I>between</I> = mezi (kde): <I>a wide road between rows of houses</I> široká silnice mezi řadami domů. – (odkud): <I>A cigarette slipped from between his lips.</I> Cigreta mu vyklouzla ze rtů. – (kudy): <I>The ship travelled between Southampton and New York.</I> Loď jezdila mezi Southamptonem a New Yorkem. – (kam): <I>The bottle fell between them and broke.</I> Láhev spadla mezi ně a rozbila se.
<note id="9.31.12/P20">
V případech, kdy doplnění předložky <I>between</I> je koreferenční s podmětem, odpovídají anglickým předložkovým spojením v češtině adverbia typu <I>dohromady</I>, <I>společně</I>, <I>navzájem</I>. Např. <I>Between them, they soon finished the work.</I> Společně tu práci brzy dokončili.
</note>
(c) Prostorový orietátor je chápán jako prostředí obklopující lokalizovaný předmět.
<I>amid</I>(<I>st</I>) = mezi, uprostřed: <I>I found the letter amidst a heap of souvenirs.</I> Našel jsem ten dopis mezi hromadou suvenýrů.
<note id="9.31.12/P21">
Obou variant <I>amid</I> a <I>amidst</I> se užívá bez rozdílu významu, přičemž <I>amidst</I> je častější v britské a <I>amid</I> v americké angličtině. Celkem však se tato předložka vyskytuje dost vzácně a v současně angličtině je zpravidla nahrazována <I>among</I> a <I>in.</I>
</note>'$
'9.31.13','Na závěr této části lze říci, že angličtina má oblast prostorových vztahů bohatěji propracovanou než čeština, a to nejen ve směru vertikálním (existence dvou rovin), nýbrž i ve směru horizontálním, tj. že anglické předložky jsou s to vyjádřit specifičtější rysy skutečnosti než předložky české. Např. českému <I>vedle</I> v angličtině odpovídají <I>by</I>, <I>beside</I>, <I>next to</I>: českému <I>blízko</I> odpovídá <I>near</I> (<I>to</I>) a <I>close to</I>; dvojici <I>nad – pod</I> odpovídají v angličtině <I>over</I>, <I>above</I> – <I>under, beneath</I>, <I>underneath</I>, <I>below</I> (i když v případě <I>under</I>, <I>beneath</I> a <I>underneath</I> nejde vždy o rozdíly významové, nýbrž často jen stylistické); českému <I>před</I> odpovídá <I>in front of, before, ahead of; mezi</I> odpovídají <I>among, between</I> a <I>amid(st)</I>. V čem spočívají významové rozdíly mezi anglickými předložkami majícími v češtině jen jeden ekvivalent, vyplývá z významových charakteristik uvedených v záhlaví jednotlivých skupin.
Volba té či oné předložky v konkrétním kontextu je dána jednak skutečným prostorovým uspořádáním věcí, jednak se zde uplatňuje i prvek subjektivní, tj. fakt, že určité rysy skutečnosti vystupují v okamžiku promluvy do popředí mysli mluvčího a jiné jsou potlačeny. Tento subjektivní prvek se v angličtině uplatňuje silněji než v češtině. Srovnej: <I>Many bombs were dropped on Coventry during the war.</I> Za války bylo na Coventry shozeno mnoho bomb. <I>Coventry</I> je zde v obou jazycích chápáno jako lokalita mající povrch. Avšak Cestou na sever jsme se zastavili v Coventry. <I>Travelling to the north we stopped at Coventry – Coventry</I> zde vystupuje jako glogálně pojatá lokalita bez přihlédnutí k jejím možným částem a aspektům. Můj strýc má dům v Coventry. <I>My uncle has a house in Coventry. – Coventry</I> je zde chápáno jako lokalita mající vnitřek. Podobně české větě <I>Divadlo je za nemocnicí</I> mohou v angličtině odpovídat: <I>The theatre is behind the hospital</I> (tj. v prostoru ležícím u zadní části nemocnice). <I>The theatre is beyond the hospital</I> (tj. v místě, kam se dostanete, jdete-li „<I>via the hospital“</I> – <I>hospital</I> je chápáno globálně). <I>The theatre is past the hospital</I> (tj. v místě, kam se dostanete, jdete-li <I>„past the hospital“,</I> tj. s vyloučením jeho vnitřku). Českému <I>Chodil po poli</I> mohou odpovídat <I>He walked about the field</I>, <I>He walked round the field</I> i <I>He walked across the field</I>, přičemž představa mluvčího o vyjadřovaném pohybu je pokaždé trochu jiná.'$
'9.32 Časové předložky','Čas, na rozdíl od prostoru, se vyznačuje jednorozměrností a jednosměrností. Z toho vyplývá, že mezi dvěma časovými body je možná jen jedna cesta (srov. naproti tomu prostorové <I>across</I> = přes, napříč, <I>along =</I> podél) a že, pokud jde o čas, je méně možných vztahů mezi dvěma věcmi. Prostorové vztahy vyjadřují nejen <I>at</I> = v, na, u, <I>in</I> = v, <I>on</I> = na, <I>in front of</I> = před a <I>behind</I> = za, nýbrž též <I>over</I> =nad, <I>under</I> = pod, <I>at</I>/<I>to the right of</I> = vpravo od a <I>at</I>/<I>to the left of</I> = vlevo od. Z posledních čtyř výrazů tři nemají časovou paralelu. Pouze <I>over</I> se vyskytuje v časových větách typu <I>We were in Brighton over the weekend</I>. Přes konec týdne jsme byli v Brightonu. <I>Can you stay over Sunday?</I> Můžet se zdržet přes neděli?, kde <I>over</I> naznačuje, že <I>weekend</I> a <I>Sunday</I> je chápáno obrazně jako něco, k čemu je možno mít vztah ve vertikálním směru. Neobrazným vyjádřením týchž skutečností by bylo <I>We were in Brighton during</I>/<I>through the wekend</I>. <I>Can you stay until Monday?</I>
Vzhledem k těmto vlastnostem času rozlišujeme pouze dva typy časových předložkových spojení: (1) Ta, která lokalizují děj či stav vyjádřený predikací vzhledem k časovému orientátoru (ČO) (otázky kdy?, předložky <I>at</I> = v, na, o, <I>in =</I> v, <I>on</I> = v, <I>before</I> = před, <I>after</I> = po, <I>since</I> = od, <I>by</I> = do, <I>between</I> = mezi, <I>during</I> = během). Přitom časový orientátor sám může a nemusí mít trvání. (2) Ta, která specifikují trvání (jež lze definovat jako kombinaci sémantických rysů rozsah + směr) děje či stavu vyjádřeného predikací (otázky: od kdy? do kdy? jak dlouho?, předložky: <I>from</I> od, <I>to, till, until</I> = do, <I>through</I> = od začátku do konce, <I>throughout</I> = po celou dobu, <I>for</I> = po).
<note id="9.32/P22">
Podobně jako u prostorových předložek, má angličtina i u časových předložkových spojení možnost kombinace předložek, např. <I>from before the First World War</I> od doby před první světovou válkou, <I>until after the Second World War</I> do doby po druhé světové válce.
</note>'$
'9.32.1 Význam jednotlivých předložek','<I>at</I> = v, na, o (kdy + ČO): <I>at half-past eight</I> o půl deváté, <I>at the end of a long examination</I> na konci dlouhé prohlídky, <I>at that time of night</I> v tu noční dobu.
<note id="9.32.1/P23">
Podobně jako prostorový orientátor ve spojení s předložkou <I>at</I> byl chápán globálně bez ohledu na možné části a dimenze, i časový orientátor je ve spojení s <I>at</I> chápán globálně bez ohledu na možný časový rozsah. Proto je <I>at</I> jedinou použitelnou předložkou v těch případech, kdy ČO je časový bod.
</note>
<I>in</I> = v, za. Je-li ČO jednotka, která má nejen délku, ale i začíná a končí v určitém časovém bodě, má předložkové spojení význam <I>kdy</I> + uvnitř ČO, např. <I>in the 20th century</I> ve dvacátém století, <I>in spring</I> na jaře, <I>in the morning</I>/<I>afternoon</I>/<I>evening</I> ráno, odpoledne, večer, <I>in my absence</I> za mé nepřítomnosti. Je-li ČO časová jednotka, která má sice délku, ale nemá pevný začátek a konec, tj. je jakoby umístitelná kdekoliv na časové ose, má předložkové spojení význam <I>za (jak dlouho)</I>. Např. <I>Can a foreign language be learned in six weeks?</I> Je možno se naučit cizímu jazyku za šest týdnů? Oba případy se mohou kombinovat, např. <I>I shall be home in half an hour.</I> Budu doma za půl hodiny (kdy i za jak dlouho).
<note id="9.32.1/P24">
Ve významu <I>za</I> (<I>jak dlouho</I>) se používá i <I>within</I> jako důraznější varianty <I>in</I>, např. <I>within a week she left for Paris</I> do týdne odjela do Paříže.
</note>
<I>on</I> = (1) v češtině odpovídá <I>v</I>, <I>za</I>, nebo časovému genitivu a používá se o časových obdobích, jde-li o dny, např. <I>on Monday</I> v pondělí, <I>on the following day</I> příštího dne, a o části dne, jsou-li tyto části určeny údajem příslušného dne, např. <I>on Monday evening</I> v pondělí večer, <I>on the following morning</I> příštího rána, příštího dne ráno, <I>on the morning of the 1st June</I> ráno prvního června. (Avšak má-li údaj takto určené části dne u sebe přívlastek, stejně jako jde-li o část dne bez identifikujícího určení, používá se <I>in: in the late afternoon of 15th September</I> pozdě odpoledne 15. září, <I>in the afternoon</I> odpoledne). (2) Ve spojení s neurčitým členem je u částí dne nahraditelná číslovkou <I>one</I> a odpovídá českému časovému genitivu, např. <I>on a summer evening = one summer evening =</I> jednoho letního večera. (3) Používá se o časových bodech, tj. analogicky k <I>at</I>, zvláště ve spojení s dějovými substantivy a gerundii. Předložkové spojení s <I>on</I> pak podává ČO jako nedělitelný celek a vylučuje tím jeho vnitřek, čili průběh. V češtině odpovídá předložkám <I>při</I>, <I>hned po</I>, <I>těsně po</I> aj. Např. <I>on my arrival home</I> při/hned po příjezdu domů, když jsem přijel domů; <I>on hearing of his illness</I> jakmile jsem uslyšel o jeho nemoci. Srovnej: <I>In opening the can, I managed to cut myself</I> při otvírání = v průběhu otvírání konzervy jsem se pořezal – <I>On opening the can I managed to cut myself</I> při/po otevření = jakmile jsem otevřel konzervu, pořezal jsem se. Srovnej dále: <I>On seeing so many people, I decided to... = At the sight of so many people, I decided to...</I> Při pohledu na tolik lidí/když jsem uviděl tolik lidí, rozhodl jsem se...
<I>after</I> = po: <I>six months after her return</I> půl roku po jejím návratu, <I>the day after tomorrow</I> pozítří. Srovnej: <I>After his return to England, he became a well-known personality.</I> Po návratu do Anglie se stal známou osobností. – <I>On our return, he greeted us very politely.</I> Při/hned po našem návratu nás velmi zdvořile uvítal.
<I>before</I> = před (tj. v čase dřívějším než ČO): <I>before half-past seven</I> před půl osmou. <I>We’ll finish before evening.</I> Skončíme před večerem. Pozor na <I>ago</I> (adverbium) = před, tj. v čase měřeném zpět od okamžiku promluvy: <I>The train left a few minutes ago.</I> Vlak odjel před několika minutami.
<I>from</I> = od (+ ČO) <I>The story has been handed down from the past.</I> Ten příběh se traduje z minulosti.
<I>since</I> = od (+ ČO) do doby promluvy: <I>Things have changed since those days.</I> Věci se od těch dob změnily.
<I>to</I> = do: <I>I didn’t stay to the end of the meeting.</I> Nezůstal jsem do konce schůze. <I>To</I> není předložka výlučně časová a v časovém kontextu se vyskytuje převážně v kombinacích typu <I>from beginning to end</I> od začátku do konce, <I>from morning to evening</I> od rána do večera apod.
<I>till</I>/<I>until</I> = do: <I>I shall wait till ten o’clock.</I> Počkám do deseti hodin. <I>Until now I knew nothing about it.</I> Do nynějška jsem o tom nic nevěděl.
<note id="9.32.1/P25">
Volba mezi <I>till</I> a <I>until</I> je do značné míry záležitost stylistická, přičemž <I>until</I> se používá na začátku věty. Pozor: <I>It was not until July that she left for England.</I> Teprve v červenci odjela do Anglie.
</note>
<I>up to</I> = až do: <I>Up to last week, I hadn’t received a reply.</I> Až do minulého týdne jsem nedostal odpověď.
<note id="9.32.1/P26<I>">
Up to</I> se používá pro označení horní hranice něčeho i mimo časový kontext, např. <I>Count up to 100.</I> Počítej do sta.
</note>
<I>by</I> = do (tj. v období končícím ČO): <I>It must be finished by next week.</I> Musí to být skončeno do příštího týdne.
<note id="9.32.1/P27">
<I>Since</I> a <I>by</I>, na rozdíl od <I>from, to, till</I>/<I>until,</I> neoznačují začátek či konec děje nebo stavu, nýbrž začátek či konec období, v němž určitý děj nastal nebo stav trval. Druhý mezní bod daného období (koncový u <I>since</I> a počáteční u <I>by</I>) vyplývá z užitého slovesného tvaru (perfekta u <I>since</I>) a z kontextu. Srovnej: <I>Stay here till ten o’clock.</I> Zůstaň zde do deseti hodin. – <I>Be here by 10 o’clock.</I> Buď zde do deseti hodin, tj. přijď nejpozději v deset. <I>He lived here from 1945 to 1952.</I> Bydlel zde od roku 1945 do roku 1952. – <I>He has lived here since 1945.</I> Bydlí zde (už) od roku 1945.
</note>
<note id="9.32.1/P28">
Předložka <I>by</I> má ještě jeden význam blízký časovému: <I>by moonlight</I> za měsíčního svitu. Výrazy tohoto typu však spíše než na otázku <I>kdy</I> odpovídají na otázku <I>za jakých okolností</I>. Srovnej: <I>Do you prefer travelling by night or by day?</I> Cestujete raději v noci nebo ve dne? – <I>Everything was quiet during the night.</I> Všechno bylo v noci tiché.
</note>
<I>during</I> = během, za (kdy + v průběhu trvání ČO): <I>during the winter months</I> během/za zimních měsíců.
<I>between</I> = mezi: <I>between 7,30 and 8,15</I> mezi 7,30 a 8,15.
<I>through</I> = (1) Kombinuje sémantické rysy jak dlouho + vnitřkem ČO a v češtině odpovídá výrazu „po dobu“, „od začátku do konce“, např. <I>His wife nursed him through a dangerous illness.</I> Jeho žena ho ošetřovala po dobu nebezpečné nemoci, nebo se vyjadřuje slovesnými předponami (např. <I>He slept right through the storm.</I> Zaspal celou bouřku.) (2) Kombinuje sémantické rysy do kdy + vnitřkem ČO a odpovídá českému do (kdy) včetně, např. <I>We camped there from June through September.</I> Kempovali jsme tam od června do konce září. Toto užití předložky <I>through</I> je běžné pouze v americké angličtině. Jeho výhodou je, že se vyhýbá dvojznačnosti pouhého <I>from – to: We camped there from June to September.</I> Kempovali jsme tam od června do září (včetně?)
<I>throughout</I> = po celou dobu: <I>throughout the war</I> po celou válku.
<I>for</I> kombinuje sémantické rysy jak dlouho + v rozsahu trvání ČO a odpovídá (1) českému <I>po</I>, případně bezpředložkovému určení, např. <I>We stayed there for three days.</I> Zůstali jsme tam (po) tři dny. (2) Odpovídá českému <I>na +</I> akuzativ: <I>I’m going away for a few days.</I> Odjíždím na několik dní. (Vynechávání předložky <I>for</I> viz 13.41.22 b, pozn. 1.)'$
'9.32.2 Vynechávání časových předložek','Dochází k němu vždy před deiktickými výrazy <I>last, next, this, that,</I> dále před <I>some</I> a <I>every</I> a před substantivy, která obsahují sémantický rys „last“, „next“ nebo „this“ jako součást svého významu. <I>I saw him last Thursday.</I> Viděl jsem ho minulý čtvrtek. <I>Next time I see him</I> až ho příště uvidím. <I>This year</I> letos, <I>every summer</I> každé léto. <I>I saw him yesterday</I>/<I>today.</I> Viděl jsem ho včera/dnes. <I>I’ll see him tomorrow evening.</I> Uvidím ho zítra večer.
Vynechávání předložek je možné – v americké angličtině někdy nutné – u deiktických frází typu (<I>on</I>) <I>Monday week</I> v pondělí tomu bylo/bude týden. (<I>in</I>) <I>the January before last</I> předloni v lednu, (<I>on</I>) <I>the day before yesterday</I> předevčírem, (<I>in</I>) <I>the previous spring</I> předcházející rok na jaře, (<I>at</I>) <I>the following weekend</I> příští víkend, (<I>on</I>) <I>the next day</I> příštího dne.
V americké angličtině a ve velmi neformální britské angličtině jde vynechávání předložek ještě dále, až k větám typu <I>I’ll see you Sunday.</I> Uvidíme se v neděli. <I>Sundays we go to the country.</I> V neděli jezdíme na venkov.'$
'9.32.3','Inventář časových předložek je v češtině a angličtině v zásadě shodný, chápeme-li časové předložky jako předložky prostorové přenesené do oblasti času: v = <I>in</I>, na = <I>on</I>, před = <I>before</I>, za = <I>after</I>, od = <I>from</I>, do = <I>to</I>, po = <I>for</I> atd. V obou sférách mají tyto předložky shodný význam. Čeština má navíc oproti angličtině podílné <I>po</I> a <I>ob</I> pro střídavost, pro něž má angličtina jiné způsoby vyjádření (den po dni <I>day by day</I>, po nedělích <I>on Sundays</I>, po večerech <I>every evening</I>; ob den <I>every other day</I>). Angličtina má navíc oproti češtině předložku <I>at</I> = v, o s jejím typickým globálním významem a předložku <I>through</I> = během, za. Dále má čeština jen jednu předložku pro začátek (od – <I>from</I>, <I>since</I>) a konec (do – <I>to</I>, <I>till</I>/<I>until</I>, <I>by</I>). Významové rozdíly byly objasněny výše.
U některých předložek využívá čeština pro rozlišení významu rozdílné pádové vazby. Např. za + genitiv = kdy, během, za trvání něčeho: za každého počasí <I>in any weather</I>, za třicetileté války <I>in</I> (<I>the time of</I>)/<I>during the Thirty Year War;</I> za + akuzativ = kdy, po uplynutí něčeho: Vrátím se za chvíli. <I>I’ll be back in a moment.</I>
<note id="9.32.3/P29">
Pro vyjádření časového limitu používá angličtina předložky <I>in</I> = uvnitř uvedeného časového období. Čeština zde má <I>do</I> a <I>za</I>: Bude to hotovo do tří dnů/za tři dny. <I>It will be ready in three days.</I>
</note>
Podobně je využito pádové vazby u <I>po</I>: po + akuzativ vyjadřuje jak dlouho: pracovat po celý den <I>to work the whole day</I> nebo <I>all day</I>; po + lokál vyjadřuje kdy, po uplynutí, vykonání čeho: po obědě <I>after lunch</I> atd.
Ještě bohatší je významové rozlišení u <I>na</I>. Na + akuzativ vyjadřuje (1) kdy: na Vánoce = o Vánocích <I>at Christmas</I>, na druhý den <I>on the next</I>/<I>following day;</I> (2) na jak dlouho: odjet na týden <I>to leave for a week</I>: (3) na kdy: odložit něco na odpoledne, na příští týden <I>to postpone sth. till the afternoon</I>, <I>till next week</I>. Na + lokál vyjadřuje kdy: na jaře <I>in spring</I>, na začátku <I>at the beginning.</I>
Při volbě předložky se uplatňuje, kromě objektivně existujících časových vztahů, i subjektivní hledisko mluvčího. Proto lze najít <I>at dawn</I> na úsvitě, <I>at sunset</I> při západu slunce o časových úsecích, <I>at that time</I> i <I>in that time</I> v tu dobu, <I>at the moment</I> i <I>in the moment</I> v tu chvíli, v tom okamžiku. Dokonce ve zprávě o hospodaření podniku za určité období lze výchozí bod tohoto období chápat globálně a označit jej <I>at January 1964</I> v lednu 1964, na rozdíl od běžného <I>in January 1964</I>. Pozor však: <I>at the end of the conversation</I>, <I>examination</I> atd. na konci rozhovoru, prohlídky atd., ale <I>in the end</I> = nakonec (= <I>finally</I>).'$
'9.33 Předložky příčinné','Pod adverbiální určení příčiny v širším smyslu využívající k svému vyjádření mj. předložek lze zahrnout (1) určení důvodu (tj. příčiny v užším smyslu), (2) určení účelu, (3) určení podmínkové a (4) určení přípustková.'$
'9.33.1','<I>Adverbiální určení důvodu</I> disponují řadou vlastních specializovaných předložek, někdy však se význam důvodu navrstvuje na význam jiný, nejčastěji lokální, směrový nebo význam průvodní okolnosti. Např. <I>Under the influence of excitement he said more than he had intended.</I> Pod vlivem rozrušení řekl víc, než měl v úmyslu. <I>I know from experience that people will not buy a book of that kind.</I> Vím ze zkušenosti, že si lidé takovou knihu nekoupí.
Vlastní důvodové předložky je možno charakterizovat podle toho, zda adverbiální určení, které uvádějí, (1) vyjadřuje příčinu ve vztahu k aktantům děje vnější nebo příčinu spjatou se subjektem nebo objektem děje, (2) zda sloveso věty vyjadřuje reakci vědomou či mimovolnou, (3) jaké substantivum po předložce následuje.
<I>because of</I> = pro, kvůli a <I>owing to</I> = pro, kvůli, následkem čeho (příčina vnější i spojená s aktanty děje, reakce vědomá i mimovolná, pojí se s konkréty a nedějovými substantivy): <I>because of the floods</I> pro povodeň/kvůli povodni. <I>He came late owing to the fog.</I> Přišel pozdě kvůli mlze.
<I>for</I> = (1) za (příčina spojená se subjektem nebo objektem, reakce vědomá): <I>She thanked her uncle for his letter.</I> Poděkovala strýci za dopis. (2) z, pro (příčina spojená se subjektem nebo objektem, reakce vědomá i mimovolná): <I>For various reasons, I din’t want to leave them alone.</I> Z různých důvodů jsem je nechtěl nechat samotné. (3) Příčina vnější, reakce mimovolná. V češtině odpovídá různým předložkám, zpravidla rekčním. <I>We were anxious for their safety.</I> Strachovali jsme se o jejich bezpečnost.
<I>with</I> Příčina vnější nebo spojená se subjektem, reakce mimovolná. V češtině se v těchto případech používá bezpředložkového instrumentálu. <I>She was shivering with cold.</I> Chvěla se chladem.
<I>at</I> Příčina vnější, reakce mimovolná, sloveso zpravidla vyjadřuje nějakou emoci a příčinu lze charakterizovat jako její bezprostřední podnět. <I>She showed no joy at the news.</I> Neprojevila nad tou zprávou žádnou radost.
<I>out of</I> = z. Příčina spojená se subjektem, reakce vědomá. Příčinou bývá nejčastěji psychický stav subjektu. <I>She asked only out of curiosity.</I> Ptala se jen ze zvědavosti.
<I>from</I> = z, bezpředl. instrumentál. Příčina spojená se subjektem, reakce vědomá i mimovolná; příčinou bývá nejčastěji fyzický nebo psychický stav subjektu. <I>He collapsed from fatigue.</I> Zhroutil se únavou/z únavy.
<I>thanks to</I> = díky. Příčina vnější i spojená se subjektem, kladný následek. <I>Thanks to your help we were successful.</I> Díky vaší pomoci se nám to podařilo.
<I>as a result of</I>, <I>as a consequence of</I>, <I>in consequence of</I> = následkem, v důsledku. <I>In consequence of the long drought</I> následkem dlouhého sucha. <I>As a result of this change</I> v důsledku této změny.
<I>by virtue of</I>, <I>on the strength of</I> = na základě a <I>by reason of</I> = pro, kvůli jsou knižní. <I>By virtue of this law</I> na základě tohhoto zákona. <I>He was excused by reason of his age.</I> Byl omluven pro svůj věk.
<I>in view of</I> = vzhledem k (důvod i průvodní okolnosti). <I>In view of these facts, it seems useless to continue.</I> Vzhledem k těmto skutečnostem se zdá, že nemá smysl pokračovat.
<note id="9.33.1/P30">
Někdy se k důvodovým předložkám zařazují i <I>for the sake of</I> a <I>on account of</I> = kvůli (knižní), která však pro svou formální variabilnost patří spíše k frazeologickým spojením. <I>Don’t delay the journey on account of me</I>/<I>on my account.</I> Neodkládejte cestu kvůli mně. <I>For the sake of</I> může sloužit k vyjádření důvodu i účelu: <I>I’ll help you for your sister’s sake</I>/<I>for the sake of your sister.</I> Pomohu ti kvůli tvé sestře.
</note>
<note id="9.33.1/P31">
<I>Due to</I> jako předložka se připouští pouze v americké angličtině. V britské angličtině se považuje za správné pouze užití adjektivní. Tedy: <I>The accident was due to careless driving.</I> Nehoda byla způsobena neopatrným řízením auta. Ale nikoliv <I>The game was cancelled due to rain.</I> Zápas byl pro déšť zrušen.
</note>'$
'9.33.2','<I>U adverbiálních určení účelu</I> je výhodné rozlišovat ta, která vyjadřují účel kladný, a ta, která vyjadřují účel záporný.
Pro vyjádření kladného účelu je nejužívanější předložkou <I>for</I>, odpovídající několika českým předložkám. <I>He always runs for the bus in the morning.</I> Ráno vždycky utíká na autobus. <I>This school prepares boys for university examinations.</I> Tato škola připravuje chlapce k univerzitním zkouškám. <I>This book is for you.</I> Tato kniha je pro vás.
Adverbiální určení účelu mají po významové stránce velmi blízko k adverbiálním určením místa vyjadřujícím cíl a mohou je u některých sloves zastupovat, např. <I>to go for a walk</I> jít na procházku, <I>they took us for a drive</I> vzali nás na projížďku, je-li účel vyjádřen dějovým substantivem (konvertovaným slovesem). Avšak: <I>to go on a journey</I>/<I>trip</I>/<I>outing</I> jet na cestu/na výlet.
<note id="9.33.2/P32">
Spojení typu <I>to go for a walk</I>/<I>swim</I> apod. se týkají jednotlivé příležitosti. Pokud adverbiální určení účelu vyjadřuje činnost obvyklou nebo déle trvající, užívá se gerundium: <I>Do they often go sailing?</I> Často jezdí na plachetnici? <I>Mrs. Green has gone</I> (<I>out</I>) <I>shopping.</I> Paní Greenová šla na nákup/nakupovat.
</note>
Pro tuto významovou blízkost adverbiálního určení účelu a cíle se užívá předložky <I>for</I> pro vyjádření cíle mj. i v těch případech, kdy sloveso samo již ve své významové strukuře obsahuje sémantický rys „cíl“, např. <I>We left</I> (<I>New York</I>) <I>for Washington the next day.</I> Příštího dne jsme odjeli (z New Yorku) do Washingtonu.
Předložka <I>for</I> v účelovém použití odpovídá též českému za: <I>Will you please act for me in that matter?</I> Jednejte prosím v té záležitosti za mne. Podobně se užívá <I>instead of</I> = místo (koho, čeho) a formálního <I>on behalf of</I> = za, jménem. <I>I will go instead of you.</I> Půjdu místo vás. <I>He spoke on behalf of us all</I>/<I>the manager.</I> Mluvil za nás za všechny/jménem ředitele.
Na rozhraní mezi určením účelu a cíle děje jsou spojení s předložkou <I>to</I> = na, k. <I>He came to the girl’s rescue.</I> Přišel dívce na pomoc. <I>We sat down to dinner at 8 o’clock.</I> Zasedli jsme k večeři v 8 hodin.
K vyjádření záporného účelu používá angličtina předložek <I>from</I> a <I>against</I> = před, od, proti. V případě <I>from</I> jde spíše o pasivní ochranu před něčím, v případě <I>against</I> o aktivní bránění něčemu. <I>The trees screened our house from public view.</I> Stromy zastiňovaly náš dům před zraky veřejnosti; <I>precautions against fire</I> opatření proti požáru.'$
'9.33.3','<I>Adverbiální určení podmínky</I> disponuje dvěma předložkami: <I>in case of</I> = v případě (čeho) a <I>but for</I> = nebýt (čeho) pro neplatnou podmínku. <I>In case of fire, ring the alarm bell.</I> V případě požáru zazvoňte na poplašný zvonek. <I>But for your help.</I> Nebýt vaší pomoci.
Dále se pro vyjádření podmínky používá předložek přenesených z jiných oblastí, především <I>with</I> = s, u a <I>without</I> = bez. <I>Such mistakes would be impossible with an accountant who checked his figures carefully.</I> Takové chyby by byly nemožné u účetního (kdybychom měli účetního, kdybyste byl účetní), který pečlivě kontroluje čísla. <I>You can’t buy things without money.</I> Nemůžete nic kupovat bez peněz (nemáte-li peníze). Podmínku rovněž vyjadřují některá ustálená spojení s jinými předložkami: <I>a cheque payable on demand</I> šek splatný na požádání.'$
'9.33.4','<I>U adverbiálního určení přípustkového</I> je nejužívanější a stylisticky neutrální <I>in spite of</I> = přes, navzdory. <I>I admire him in spite of his faults.</I> Obdivuji se mu přes jeho chyby.
<I>despite</I> = přes, navzdory je formálnější a méně časté. <I>Despite the considerable difference between the two concepts….</I> Přes značný rozdíl mezi těmi dvěma pojetími...
<I>with</I> a <I>for</I> jsou naopak hovorové a ve svém přípustkovém významu se používají pouze ve spojení s <I>all</I>: <I>For all you say, I like him.</I> Přes to, co říkáte, ho mám rád. <I>With all her faults, he still liked her.</I> Přes to, co říkáte, ho mám rád. <I>With all her faults, he still liked her.</I> Přes všechny/i přes její chyby ji měl stále rád.
<I>irrespective of</I> = bez ohledu na: <I>irrespective of the consequences</I> bez ohledu na následky.'$
'9.34 Předložky způsobové','Pod toto široké označení jsou z praktických důvodů zahrnuty předložky vyjadřující způsob v užším slova smyslu, míru, účinek a výsledek, měřítko, prostředek, nástroj, původce děje, původ, prospěch, zřetel a průvodní okolnosti.'$
'9.34.1 Předložky způsobové v užším smyslu','<I>with</I> – slovesnému ději se přičítá nějaká vlastnost, vyjádřená v češtině zpravidla adverbiálně. <I>Treat his glass with care = carefully.</I> Zacházejte s touto sklenicí opatrně.
<I>without</I> – slovesnému ději se upírá nějaká vlastnost. V češtině zpravidla předložka <I>bez</I> nebo vyjádření adverbiálí. <I>I can say it without hesitation.</I> Mohu to říci bez váhání.
<I>by</I> – uvádí část celku, jehož se týká děj. V češtině <I>za</I> + akuz. <I>I caught him by the arm.</I> Chytil jsem ho za paži.
<I>in</I> = v (uvádí způsob usořádání): <I>children were sitting in rows</I> děti seděly v řadách, <I>the novel first appeared in instalments</I> román nejprve vycházel na pokračování.
<I>like</I> = jako (vyjadřuje shodný způsob): <I>Don’t talk like that!</I> Nemluv tak!
<I>unlike</I> = na rozdíl od (vyjadřuje neshodný způsob): <I>Unlike his predecessor, he believed in democracy.</I> Na rozdíl od svého předchůdce věřil v demokracii.
<I>at</I> se vyskytuje v řadě ustálených frazeologických spojení: <I>at first sight</I> na první pohled, <I>at random</I> namátkou, nahodile, <I>at all costs</I> za každou cenu, <I>the train is travelling at 60 miles an hour</I> vlak jede rychlostí šedesát mil za hodinu. <I>The ship was going at full speed.</I> Loď jela plnou rychlostí. (Poslední případy již přecházejí k určení míry.)'$
'9.34.2 Předložky vyjadřující míru','<I>to</I> = do, na (vyjadřuje hranici, limit): <I>They</I>’<I>ve reduced John’s salary to £ 1,150 a year.</I> Snížili Johnův plat na 1 150 liber ročně. <I>To what extent?</I> Do jaké míry?
<I>up to</I> = až (na, do) (zdůrazňuje limit): <I>This boat can carry up to 36 men.</I> Tento člun unese až 36 mužů.
<I>beyond</I> – vyjadřuje překročení limitu. V češtině se používají různé, zpravidla nepředložkové způsoby vyjádření. <I>We succeeded beyond all hopes.</I> Měli jsme větší úspěch, než jsme doufali; <I>to change beyond recognition</I> změnit (se) k nepoznání.
<I>in</I> = v, po (vyjadřuje podílnost): <I>The substance must be added in small quantities.</I> Tu látku je nutno přidávat v/po malých dávkách.
<I>by</I> = o + ak. (vyjadřuje rozdíl): <I>Our team won by two goals.</I> Naše mužstvo vyhrálo o dva góly.
<note id="9.34.2/P33">
Před komparativem je vyjádření rozdílu bez předložky. Srovnej: <I>He is older than I am by ten years. He is ten years older than I am.</I> Je o deset let starší než já.
</note>
<I>including</I> = včetně: <I>This atlas contains fifty maps, including six of North America.</I> Atlas obsahuje padesát map, včetně šesti map Severní Ameriky.
<I>in addition to</I>, <I>besides</I> = kromě, mimo (význam inkluze: předmět je do souboru zahrnut): <I>In addition to these three sons, they have two daughters.</I> Kromě těchto tří synů mají ještě dvě dcery. <I>There were five of us besides John.</I> Bylo nás pět kromě Johna.
<I>except</I>(<I>ing)</I>, <I>but</I> = kromě, mimo, až na (význam vylučovací: předmět je ze souboru vyloučen): <I>every day except Sunday</I> každý den kromě neděle, <I>finally, we had packed everything but the typewriter</I> nakonec jsme zabalili všechno až na psací stroj.
<note id="9.34.2/P34">
<I>But</I> = kromě, až na, je na rozhraní mezi předložkou a spojkou, lze po něm užít podmětových i předmětových tvarů osobních zájmen. Používá se hlavně ve spojení s tázacími zájmeny a se zápornými výrazy: <I>No one but he</I>/<I>him showed an interest.</I> Nikdo, až na něho, neprojevil zájem. – <I>Who but he would do such a thing?</I> Kdo jiný než on by udělal něco takového? (užití již jednoznačně spojkové). Spojení typu <I>first</I>/<I>next</I>/<I>last + but +</I> základní číslovka je třeba v češtině vyjádřit zcela jinými prostředky: <I>Smith was the last but one to arrive.</I> Smith přijel jako předposlední. <I>Take the next turning but one on your left.</I> Zahněte druhou ulicí vlevo.
</note>
<I>except for</I>, <I>with the exception of</I>, <I>apart from</I> = až na, vyjma. <I>Your essay is good except for the spelling.</I> Vaše slohová práce je dobrá, až na pravopis.
<note id="9.34.2/P35">
Výrazy s <I>except for</I>, <I>with the exception of</I> a <I>apart from</I> se užívají především jako příslovečná určení. <I>We had a very pleasant time except for the weather. Except for the weather, we had a very pleasant time.</I> Měli jsme se velice dobře až na počasí. Až na počasí jsme se měli velice dobře. Naproti tomu výrazy s <I>except(ing)</I> a <I>but</I> fungují především jako postmodifikátory: <I>all except two</I> všichni až na dva, <I>any time but now</I> kdykoliv, jen ne teď.
</note>'$
'9.34.3 Předložky vyjadřující účinek jakožto důsledek intenzity nebo jiné vlastnosti slovesného děje.','<I>to</I> = k: <I>The room was hot to suffocation.</I> V místnosti bylo horko k zalknutí.'$
'9.34.4 Předložky vyjadřující výsledek','<I>into</I> = na, do, v, vyjadřuje (1) změnu stavu: <I>Caterpillars turn into butterflies or moths.</I> Housenky se mění na/v motýly nebo můry. <I>He translates from French into English.</I> Překládá z francouzštiny do angličtiny. (2) Výsledek dělení: <I>Divide this money into seven parts.</I> Rozděl tyto peníze na sedm částí.
<I>to</I> = na, do, v, vyjadřuje rovněž změnu stavu jako <I>into</I>, má však mnohem omezenější použití: <I>The snow soon turned to water.</I> Sníh se brzy změnil ve vodu. Častěji se užívá v ustálených spojeních: <I>to break to pieces</I> rozbít na kusy, <I>to burn to cinder</I> spálit na oharek.'$
'9.34.5 Předložky vyjadřující měřítko, normu','<I>by</I> = (1) podle/instrumentál, vyjadřuje identifikační znak: <I>I recognized him by his voice.</I> Poznal jsem ho podle hlasu. – (2) = po/na, vyjadřuje podílnost ve vztahu k jednotce měření: <I>In England, butter is sold by the pound.</I> V Anglii se máslo prodává na libry. Ustálená spojení: <I>by degrees</I> postupně, <I>by turns</I> střídavě.
<I>according to</I> = podle, vyjadřuje soulad s vodítkem, normou: <I>according to the original plan</I> podle původního plánu.
<I>contrary to</I> = proti, v rozporu s: <I>to act contrary to the rules</I> jednat proti/v rozporu s pravidly.
<I>with</I> = podle, úměrně s, instrumentál, vyjadřuje paralelnost, úměrnost: <I>This wine imporves with time.</I> Toto víno časem získává na jakosti.
<I>per</I>, <I>to</I>, <I>in</I> = na, vyjadřující poměr: <I>Oranges are 10 p per dozen.</I> Poměranče stojí 10 pencí za tucet. <I>The population is about forty to the square mile.</I> Je tam asi čtyřicet obyvatel na čtvereční míli. <I>99 people in 100 would make that mistake.</I> 99 lidí ze sta by tu chybu udělalo.
<I>for</I> = (1) na, vyjadřuje kontrastní poměr: <I>The enemy had twenty planes for one that we had.</I> Nepřítel měl dvacet letadel na jedno naše. – (2) (výměnou) za: <I>I paid 60 p for that book.</I> Zaplatil jsem za tu knihu 60 pencí.
<I>at</I> = po, za, vyjadřuje cenu: <I>They are selling potatoes at fourpence a pound here.</I> Tady jsou brambory po čtyřech pencích za libru. <I>At any price</I>/<I>cost</I> za každou cenu.'$
'9.34.6 Předložky vyjadřující prostředek','<I>in</I> přešlo od původně lokálního významu (<I>a book bound in leather</I> kniha vázaná v kůži) k určení materiálu či prostředku. V češtině tato spojení chápeme jako určení nástroje (instrumentál) nebo původu (<I>z</I>) nebo způsobu (způsobové adverbium): <I>carved in wood</I> vyřezaný ze dřeva, <I>a picture painted in oils</I> obraz malovaný olejem, <I>this book is written in English</I> tato kniha je napsána anglicky.
<I>by</I> = insturmentál, po: <I>Will you travel by land, sea or air?</I> Budete cestovat po souši, po moři nebo vzduchem? <I>We went by bus.</I> Jeli jsme autobusem. Ustálená spojení: <I>by return</I> obratem pošty, <I>to learn</I>/<I>know sth. by heart</I> naučit se/umět něco zpaměti.
<I>through</I> = instrumentál, prostřednictvím: <I>The gift was sent through the post.</I> Dar byl zaslán poštou.
<I>by means of</I> = instrumentál, pomocí, prostřednictvím: <I>Thoughts are expressed by means of words.</I> Myšlenky se vyjadřují slovy/pomocí slov.'$
'9.34.7 Předložky vyjadřující nástroje nebo pomůcku','<I>with</I> = instrumentál: <I>He cut the rope with his knife.</I> Přeřízl lano svým nožem.
<I>without</I> = bez (nástroje či pomůcky): <I>I drew it without a ruler.</I> Nakreslil jsem to bez pravítka. Toto určení lze spíše zahrnout k určení průvodních okolností.'$
'9.34.8 Předložky vyjadřující původce děje','by = instrumentál: <I>This church was designed by Wren.</I> Tento kostel navrhl Wren.
<note id="9.34.8/P36">
Předložka <I>by</I> vyjadřuje v činných kontextech prostředek a v trpných kontextech původce děje; <I>with</I> vyjadřuje nástroj nebo pomůcku. Srovnej. <I>He was killed by an arrow,</I> proti <I>He was killed with an arrow.</I> Byl zabit šípem. První věta je transformací věty <I>An arrow killed him,</I> druhá je transformací věty <I>Someone killed him with an arrow</I> (použití předložky <I>with</I> implikuje původce děje). Proto je možná věta <I>We were drive indoors by the rain.</I> Byli jsme zahnáni dovnitř deštěm, ale nikoliv věta *<I>We were driven indoors with the rain.</I>
</note>'$
'9.34.9 Předložky vyjadřující původ','<I>out of</I> = z: <I>She made a blouse out of an old dress.</I> Udělala si halenku ze starých šatů.
<I>from</I> = (1) z (výchozí stav): <I>The light changed from red to green.</I> Světlo se změnilo z červeného na zelené. (2) z (pasivní zdroj): <I>to draw water from a well</I> čerpat vodu ze studny, <I>to draw conclusions from the evidence</I> vyvozovat závěry z důkazů, <I>from this point of view</I> z tohoto hlediska. – (3) = od (aktivní zdroj, dárce): <I>a letter from my brother</I> dopis od mého bratra. – (4) = z (užitý materiál, který se při zpracování mění): <I>Steel is made from iron.</I> Ocel se dělá ze železa.
<I>of</I> = (1) z (užitý materiál, který se při zpracování nemění): <I>This table is made of wood.</I> Tento stůl je ze dřeva. – (2) z (rodinný původ): <I>Miss Smith comes of quite poor parents.</I> Slečna Smithová pochází ze zcela chudobné rodiny.'$
'9.34.10 Předložky vyjadřující prospěch','<I>to</I> = dativ, vyjadřuje skutečného příjemce: <I>I gave</I>/<I>lent the book to my friend.</I> Dal / půjčil jsem tu knihu příteli. (Příjemce s <I>to</I> u ditranzitivních sloves alternuje s nepřímým předmětem, viz 13.32.)
<I>for</I> = pro, dativ, vyjadřuje zamýšleného příjemce: <I>Here is a letter for you.</I> Zde je dopis pro vás.'$
'9.34.11 Předložky vyjadřující vztah nebo zřetel','<I>alongside</I>, <I>beside</I> = vedle, ve srovnání s: <I>Alongside her mother, she was small.</I> Vedle své matky byla malá. <I>Beside Latin, French is an easy language to learn.</I> Ve srovnání s latinou se francouzština dá snadno naučit.
<I>in relation to</I> = v poměru k: <I>This room is too long in relation to its width.</I> Tato místnost je příliš dlouhá v poměru k své šířce.
<I>by</I>/<I>in comparison with</I> = ve srovnání s: <I>The tallest buildings in London are small in comparison with those in New York.</I> Nejvyšší budovy v Londýně jsou malé ve srovnání s budovami v New Yorku.
<I>by</I>/<I>in contrast with</I> = ve srovnání s (kontrast): <I>It seems quite warm by contrast with yesterday’s icy wind.</I> Zdá se docela teplo ve srovnání s včerejším ledovým větrem.
<I>as opposed to</I> = na rozdíl od: <I>Central heating, as opposed to an open fire, is preferable.</I> Ústřední topení, na rozdíl od otevřeného ohně, je lepší.
<I>to</I> = (1) na (se zřetelem nač, na koho): <I>It is slippery to the touch; sweet</I>/<I>sour to the taste.</I> Je to kluzké na dotyk; sladké / kyselé na chuť. – (2) = k, vůči: <I>It is our duty to our country to fight for it in wartime.</I> Je naší povinností k/vůči naší zemi, bojovat za ni za války, <I>to behave well</I>/<I>badly to sb.</I> chovat se k někomu dobře/špatně. – (3) dativ, k, pro, vyjadřuje zřetel + příjemce nebo reagující osobu: <I>Water is essential to life.</I> Voda je nezbytná k životu. <I>It means a great deal to us.</I> To pro nás znamená mnoho. – (4) vyjadřuje zřetel + soulad, v češtině různé způsoby vyjádření: <I>His drawings are remarkably true to life.</I> Jeho obrazy pozoruhodně přesně zobrazují život. <I>The terms of the agreement are much to the advantage of the seller.</I> Smluvní podmínky jsou značně ve prospěch prodávajícího. – (5) = k, vyjadřuje zřetel + číselný poměr: <I>They received 134 votes to 21.</I> Obdrželi 134 hlasy k 21. Ustálená spojení: <I>to</I> (<I>the best of</I>) <I>my knowledge</I> pokud vím, <I>to all appearances</I> podle všeho, jak se zdá.
<I>towards</I> = vůči: <I>She behaved very well towards her stepchildren.</I> Chovala se velmi pěkně vůči svým nevlastním dětem.
<I>on</I> = k, na, vůči: <I>He turned his back on us.</I> Obrátil se k nám zády.
<I>for</I> = (1) k, pro: <I>He has a strong taste for art.</I> Má vyvinutý smysl pro umění. <I>An aptitude for foreign languages</I> nadání pro cizí jazyky. Někdy sem proniká význam účelu: <I>clothes proper for the occasion</I> šaty vhodné pro danou příležitost. – (2) co se týče : <I>I am rather pushed for money at present.</I> Jsem právě v tísni, co se týče peněz. Ustálená spojení: <I>for my part</I> co se týče mne, <I>for the most part</I> většinou. – (3) na, vyjadřuje zřetel ke standardu, k normě: <I>Not bad for a beginner!</I> To na začátečníka není špatné.
<I>about</I> = na, o, s: <I>There is something peculiar about him.</I> Je na něm něco zvláštního. <I>He is careless about his personal appearance.</I> Nedbá na/o svůj zevnějšek.
<note id="9.34.11/P37">
Ve větách <I>What do you know about him?</I> Co o něm víte? <I>Tell me all about it.</I> Povězte mi o tom všechno. <I>What is he so angry about?</I> Proč/kvůli čemu se tak zlobí? již jde o slovesnou nebo adjektivní rekci.
</note>
<I>in</I> = na, co se týče aj.: <I>This vegetable is very rich in iron.</I> Tato zelenina je velmi bohatá na železo. <I>Our apples are above average in size.</I> Naše jablka jsou nadprůměrná co do velikosti. Ustálená spojení: <I>in some</I>/<I>all respects</I> v některých/ve všech směrech, ohledech, <I>in my opinion</I> podle mého názoru, <I>in principle</I> v zásadě.
<I>by</I> = instrumentál, pouze v ustálených spojeních: <I>by birth</I>/<I>blood</I>/<I>trade</I>/<I>profession</I> rodem/původem/zaměstnáním/povoláním.
<note id="9.34.11/P38">
V některých vazebných spojeních má také <I>of</I> zřetelový význam: <I>That statement is true of him, but untrue of his wife.</I> To tvrzení platí o něm, ale ne o jeho ženě. <I>They are innocent of that crime.</I> Nejsou vinni tím zločinem. <I>He was found guilty of murder.</I> Byl shledán vinným vraždou.
</note>
<I>at</I> = na, v, v kontextech, kde jde o dovednost nebo štěstí: <I>good at languages</I> dobrý na jazyky, <I>an expert at stamps</I> odborník na známky.
<I>with</I> = (1) s: <I>Be patient with them.</I> Mějte s nimi trpělivost. <I>What’s the matter with George? He looks ill.</I> Co je s Jiřím? Vypadá nemocně. – (2) u: <I>It’s a habit with some people.</I> Je to u některých lidí zvyk.
<I>in respect</I>/<I>regard to</I>, <I>with respect</I>/<I>regard to</I> = vzhledem k, s ohledem na, pokud jde o: <I>With regard to this problem.</I> Pokud jde o tento problém. <I>I will come in respect to our friendship.</I> Přijdu s ohledem na naše přátelství.
<I>in</I>/<I>with reference to</I> = pokud jde o, s ohledem/zřetelem na: <I>With reference to your letter of 10th September...</I> Pokud jde o váš dopis z 10. září...
<I>in the light of</I> = ve světle čeho: <I>In the light of the information given it seems that...</I> Ve světle uvedených informací se zdá, že...'$
'9.34.12 Předložky vyjadřující průvodní okolnosti','<I>with</I> = s: <I>She still lives with her parents.</I> Žije ještě se svými rodiči. <I>He came with his father’s approval.</I> Přišel s otcovým svolením. Spojením <I>begin with, end with</I> odpovídá v češtině bezpředložkový instrumentál: <I>The party ended with a dance.</I> Večírek skončil tancem. <I>We began the day with a swim.</I> Začali jsme den tím, že jsme si zaplavali.
<I>without</I> = bez. <I>We cannot exist without air.</I> Nemůžeme existovat bez vzduchu. Spojení <I>without</I> + tvar na <I>ing</I> odpovídají v češtině vedlejším větám s aniž (viz 15.25).
<I>in</I> = (1) v (o způsobu nebo částech oblečení): <I>the man in the top hat</I> muž v cylindru, <I>the woman in white</I> žena v bílém, v bílých šatech. – (2) v, při (o vnějších okolnostech): <I>he was killed in an aircraft crash.</I> Zahynul při letecké nehodě. <I>We ate our meal in silence.</I> Jedli jsme mlčky.
<I>by</I> = při, za: <I>It is difficult to read by candlelight.</I> Je obtížné číst při světle svíčky. <I>Do you prefer travelling by day or by night?</I> Cestujete raději ve dne nebo v noci?
<I>under</I> = za: <I>We work under great difficulties here.</I> Pracujeme zde za velkých obtíží. <I>Under these circumstances</I> za těchto okolností.
<I>for</I> = pro, <I>against</I> = proti: <I>To vote for</I>/<I>against a proposal</I> hlasovat pro návrh/proti návrhu.
<ref id="9/L01[JP18]">
Běličová-Křížková 1978, Bennett 1975, Havránek – Jedlička 1960, Hill L. A. 1968, Konečná 1974, Kroupová 1974, Křížková 1973, Leech – Svartvik 1975, Lindkvist 1976, Oravec 1968, Poldauf 1976, Quirk et al. 1972, Šmilauer 1972.
</ref>'$
'10 Spojky','Spojky jsou neohebný slovní druh s funkcí spojovat věty, popř. větné členy, přičemž vyjadřují jejich vzájemný gramatický a sémantický vztah. Samostatný větný člen netvoří. Dělí se na spojky souřadicí, které spojují souřadné věty nebo větné členy (gramaticky na sobě nezávislé), a spojky podřadicí, které připojují závislou větu vedlejší.
Souřadicí spojky jsou <I>and</I> a, <I>or</I> nebo, <I>but</I> ale a <I>for</I> neboť (viz 16.11–14). Ostatní jsou podřadicí. Kritéria, jimiž se liší souřadicí a podřadicí spojky viz 16.1, 16.2.
Z formálního hlediska lze spojky dělit na jednoduché, složené (které fungují stejně jako spojky jednoduché) a korelační spojkové dvojice.
Spojky jednoduché jsou <I>and</I> a, <I>after</I> (po tom), když , <I>(al)though</I> ačkoliv, <I>as</I> jak, když, poněvadž, <I>because</I> protože, <I>before</I> (dříve) než, <I>but</I> ale, <I>for</I> neboť, <I>if</I> jestliže, kdyby, <I>lest</I> aby ne, <I>once</I> když už, jakmile, <I>since</I> jelikož, od té doby, co, <I>that</I> že, <I>till, until</I> až, dokud ne, <I>unless</I> jestliže ne, ledaže, <I>when</I> když, <I>whenever</I> kdykoliv, <I>whereas</I> kdežto, <I>whether</I> zda, <I>while</I> zatímco, kdežto, <I>whilst</I> zatímco (hlavně v britské angličtině).
Složené spojky jsou <I>according as</I> podle toho, jak, <I>as if</I>, <I>as though</I> jako kdyby, <I>as (so) far as</I> pokud, <I>as (so) long as</I> pokud, <I>as soon as</I> jakmile, <I>even though</I>, <I>even if</I> i když, i kdyby, <I>except that</I> kromě toho, že, <I>in case that</I> v případě, že, <I>insofar as</I> do té míry, že, <I>inasmuch as</I> (knižní) jelikož, <I>in order that</I> aby, <I>in that</I> v tom smyslu (směru), že, jelikož, <I>now (that)</I> teď, když, <I>providing (that)</I>, <I>provided (that)</I> za předpokladu, že, <I>supposing that</I> za předpokladu, že, <I>considering that</I> uvážíme-li, že, <I>given that</I> za předpokladu, že, <I>granting that</I> připustíme-li, že, <I>immediately</I>/<I>directly (that)</I> hned, jak, jakmile, <I>so that</I> takže, <I>save that</I> (knižní) kromě toho, že aj.
Složené spojky vznikají z volných syntaktických spojení, od nichž se liší ustáleností své formy (mezi jednotlivé složky nelze nic vkládat, ani nelze nic vypustit) a případným vlivem na strukturu vedlejší věty. Tak <I>providing</I>/<I>provided (that)</I> za předpokladu, že nepřipouští žádné rozvití, srov. *<I>providing for the moment that</I>..., podobně *<I>given for the moment that...</I>*za předpokladu pro tuto chvíli, že..., na rozdíl od vazeb jako <I>supposing for the moment that</I> předpokládejme pro tuto chvíli, že..., které si uchovaly slovesnou povahu. U <I>as if</I>, <I>as though</I> nelze vypustit první člen, aniž se tím změní význam. Pro spojkové pojetí <I>immediately</I>/<I>directly that</I> svědčí jednak formální anomálnost při interpretaci analyzující první člen jako antecedent a druhý jako vztažné zájmeno (po adverbiích se normálně vztažných vět neužívá), jednak stejné temporální poměry v uvozené větě jako po jednoduchých spojkách časových (prézens místo futura v souvětích odkazujících na budoucnost, viz 8.82.21a). Poslední důvod mluví i pro spojkové pojetí <I>the moment</I>/<I>the minute that</I>, přestože je zde značná variabilita formy: <I>the (very) moment</I>/<I>minute</I>/<I>instant that</I> ... hned, jak.
Korelativní spojkové dvojice jsou <I>either ... or</I> buď ... nebo, <I>neither ... nor</I> ani ... ani, <I>both ... and</I> jak ... tak, <I>not only ... but also</I> nejen ... ale i, <I>as ... as</I> tak ... jako, <I>not so ... as</I> ne tak ... jako, <I>so ... that</I> tak … že, <I>such … that</I> takový ... že, <I>no sooner ... than</I> sotva (hned) ... když, <I>whether ... or</I> zda … nebo aj.
Ke korelativním dvojicím je třeba též řadit <I>than</I> než, které v řídící větě vyžaduje kompartiv.
Fakultativní druhý člen je po <I>if ... (then)</I> jestliže ... (pak) a po <I>although ... (yet</I>/<I>nevertheless)</I> ačkoliv ... (přece/přesto).
Korelační spojkové dvojice spojují souřadné věty nebo větné členy, a to tak, že v každé větě (u každého členu) stojí jedna korelační spojka (viz 16.16). Užívání spojek viz 16.
Některé spojky fungují též jako předložky: <I>after</I>, <I>before</I>, <I>since</I>, <I>till</I>, <I>until</I> (viz 9.32.1), <I>for</I> (viz 9.32.1, 9.33.1, 2, 4, 9.34.5, 11), <I>but</I> (viz 9.34.2).
Některé spojky mohou uvozovat věty bez určitého slovesa (<I>when</I>, <I>if</I>, <I>although</I>, <I>unless</I>), viz 15.32.3).
<note id="10/P01">
V běžně mluveném jazyce se užívá jako spojky i <I>like</I> (viz 16.23.31a).
</note>
<note id="10/P02">
<I>The ... the</I> čím .. tím ve vazbách jako <I>the longer you cook it, the better it is</I> (čím déle se to vaří, tím je to lepší) nejsou spojky, nýbrž demonstrativní částice (vyskytují se pouze před komparativem).
</note>'$
'11 Citoslovce','Citoslovce jsou nesklonná slova, která se od ostatních slovních druhů výrazně liší jak po stránce formální, tak po stránce významové. Primární citoslovce jsou většinou jednoslabičná a často obsahují hlásky nebo kombinace hlásek, které se jnak v příslušném jazyce nevyskytují, např. v angličtině bilabiální frikativu <I>ɸ pshaw</I> [pɸː], [pʃɔː], [ʃɔː] (výraz opovržení nebo netrpělivosti), dlouhé souhlásky, např. <I>hush</I> [ʃː], [hʌʃ] pst, mlaskavý zvuk přepisovaný <I>tut</I> (vyslovovaný též podle pravopisu [tʌt] (výraz netrpělivosti, pohrdání, pokárání), v češtině <I>brr</I>, <I>au</I>, <I>jé</I> apod. Sekundárně přecházejí v citoslovce jiné slovní druhy, např. <I>Heavens!</I> Nebesa! Pro pána krále! <I>Dear me!</I> Pro pána! (překvapení, údiv, netrpělivost aj.) <I>Why!</I> ( překvapení, protest).
Syntakticky se citoslovce vyznačují tím, že vyskytují-li se větě, nestojí v syntaktickém vztahu k žádnému jejímu členu, srov. <I>Oh dear, what a mess!</I> To je pane pěkný zmatek! <I>Why, it’s quite easy! A child could do it!</I> Vždyť je to docela snadné! Dítě by to mohlo udělat. V angličtině se často vyskytují jako počáteční prvek promluvy, kterou začíná jazykový projev, např. <I>Ah, you’re back</I>. Ty už jsi zpátky. Jindy se citoslovce užívají samostatně v platnosti zvolací věty (viz 12.41.8).
Význam citoslovcí je dost neurčitý a závislý na kontextu a intonaci. Obecně mají malou sdělnou hodnotu. Vyjadřují jednak nálady a city mluvčího, např. <I>oh</I> [əʊ] překvapení, obava aj., <I>ah</I> [aː] překvapení, uspokojení, lítost aj., <I>aha</I> [əˈhɑː] uspokojení, triumf, <I>oho</I> [əʊˈhəʊ] překvapení, triumf aj., <I>phew</I> [ɸː], [fjuː] údiv<I>,</I> netrpělivost, odpor, <I>ugh[JP19]</I> [ʌx], [ʊx], [uːx] odpor, znechucení, <I>ouch</I> [aʊtʃ], <I>ow</I> [aʊ] bolest (srov. české <I>au</I>), <I>alas</I> [əˈlɑːs] běda, <I>bravo</I> [ˈbrɑːˈvəʊ] výborně, <I>hell</I> k čertu, u ďasa aj.
Jiná citoslovce se obracejí na posluchače (citoslovce s funkcí apelovou nebo kontaktovou). Mluvčí chce jimi na sebe uozornit nebo v adresátovi vyvolat nějakou jinou reakci, např. <I>hey</I> [heɪ] hej (též překvapení nebo tázací výraz), <I>hullo</I> [ˈhʌˈləʊ], [hʌˈləʊ] haló (též překvapení), <I>ahoy</I> [əˈhɔɪ] námořnický pozdrav nebo varování, <I>hush</I> [ʃː]<I>,</I> [hʌʃ] pst, <I>eh?</I> [eɪ] co? (nezdvořilá výzva o opakování) aj.
Některá citoslovce substitutuují souhlas <I>uh-huh</I>, <I>mm</I> nebo nesouhlas <I>uh-uh</I> (srov. českém <I>mhm</I> a <I>mm</I>) nebo slouží jako výplň v řeči, např. <I>well</I> nu, <I>ahem</I> [əˈhem] odkašlání (též výstražné zakašlání nebo upoutání pozornosti), <I>er</I> rozpaky, váhání aj.
Konečně jsou citoslovce zvukomalebná (onomatopoická), která napodobují různé zvuky, např. <I>miaow</I> [mi(ː)ˈaʊ], <I>mew</I> [mjuː] mňau, <I>cock-a-doodle-doo</I> [ˌkɒkəˌduːdəlˈduː] kikiriki, <I>bang</I> bum, bác, <I>splash</I> zbluňk, <I>crash</I> prásk, <I>tick-tock</I> tiktak aj. Na rozdí od češtiny, kde tato citoslovce mohou mít funkci větného členu, nejčastěji přísudku, v angličtině přecházjeí v příslušný slovní druh a přejímají všechny jeho formální rysy, srov. Žába žbluňk do rybníka. <I>The frog splashed into the pond.</I>
<note id="11/P01">
Grafická forma citoslovných zvuků se někdy od mluvené formy značně liší, neboť neobvyklé zvuky se nedají grafémy příslušného jazyka znázornit. Např. mlaskavý zvuk vyjadřující netrpělivost, odpor, pokárání aj. se konvenčně zapisuje jako <I>tut</I>, popř. zdvojeně <I>tut-tut</I>. Sekundárně vlivem grafiky pak vznikla vyslovovaná forma [tʌtˈtʌt], od níž je odvozeno sloveso se stejným významem: <I>he tut</I>-<I>tutted the idea</I>. Odbyl ten nápad pohrdavým zamlaskáním.
</note>');