'ID','0','cid','cname','ctext'$
'1','0','12','12 Věta jednoduchá','Věta je základní jednotka jazykového projevu, jejíž definice se různí podle toho, jaké je v nich uplatněno hledisko. Z hlediska obsahového se definuje jako slovní vyjádření myšlenky, z hlediska funkčního jako zaujetí stanoviska k nějaké skutečnosti, z hlediska gramatického jako útvar uspořádaný podle určitých, pro příslušný jazyk specifických pravidel a z hlediska fonetického jako úsek promluvy vyznačující se úplnou, ukončenou intonační linií.
Různé definice vycházejí z různých rovin výstavby věty. Na rovině obsahové věta sestává z pojmenovávacích jednotek vyjadřujících sdělný obsah. Pojmenovávací stránka věty není ovšem záležitost mluvnická, nýbrž lexikologická, a sama o sobě větu nevytváří. Věta jako taková se konstituuje teprve tehdy, jsou-li vyjádřeny vzájemné vztahy, do nichž jednotlivá pojmenování vstupují, což je záležitost výstavby gramatické. Fonetická definice je pak definicí z roviny ryze výrazové.
Definice přihlížející k sdělné (komunikativní) stránce věty charakterizují větu v aktu komunikace. Věta jako komunikativní promluvová jednotka bývá nazývána výpovědí. Od věty jako výpovědi je třeba lišit větu jako abstraktní jazykovou jednotku (větný typ), syntakticko-sémantické schéma, na jehož základě se konkrétní výpověď vytváří.
Specifičnost věty vzhledem k pojmenování spočívá v tom, že věta obsahuje predikaci. Predikační vztah, který lze tedy nazvat větotvorným, se v češtině i angličtině vyjadřuje nejčastěji verbem finitem.'$
'2','0','12.1','12.1 Základní větné typy podle funkce jazykového projevu (záměru mluvčího) – větná modalita intenční','Základní větné typy podle komunikativního záměru mluvčího jsou věta oznamovací, tázací, rozkazovací a zvolací. Větou oznamovací mluvčí něco konstatuje (sděluje nějakou informaci). Otázkou vyjadřuje určitou neznalost a zároveň se obrací na posluchače, aby chybějící informaci doplnil. Rozkazem mluvčí vybízí posluchače, aby něco vykonal, a zvoláním vyjadřuje své pocity nad tím, co se v něm říká. Nejdůležitější ze základních větných typů jsou věty oznamovací, neboť vytvářejí převážnou část jazykových projevů jak psaných, tak mluvených.
<note id="12.1/P01">Poznámka: V rozhovoru jsou otázky a rozkazy hojnější než v jazyce psaném, avšak i v tomto funkčním stylu jsou oznamovací věty nejčastější.</note>
Přestože jsou funkce základních větných typů odlišné, dochází mezi nimi k jistému překrývání. Tak věta <I>I must trouble you to be quiet</I> (musím vás požádat, abyste byl zticha) nejen sděluje určitý obsah, nýbrž zároveň vyzývá posluchače, aby obsah sdělení realizoval, takže je ekvivalentní rozkazu, popř. žádosti: <I>Be quiet.</I> Buďte zticha. Podobně otázka může být žádostí (výzvou), např. <I>Will you write it now?</I> Napíšete to hned? nebo zvoláním, které se blíží sdělení, neboť se na ně nečeká odpověď, např. <I>Who could have foreseen it?</I> Kdo to mohl předvídat?
<note id="12.1/P02">Poznámka: Řečový akt, o který jde, lze explicitně vyjádřit příslušným performativním slovesem: sděluji / oznamuji, že...; táži se / chci vědět, zda / kde / co / kdy / kde / atd.; žádám / rozkazuji, aby... Tato slovesa se v realizaci příslušných funkcí zpravidla nevyskytují, avšak jsou-li vyjádřena, určují komunikativní funkci věty naprosto jednoznačně, srov. <I>I ask you to tell me the truth.</I> Žádám tě, abys mi řekl pravdu (akt žádání je vyjádřen explicitně slovesem <I>ask</I> žádat).</note>
Intenční modalita je obligatorní rys věty v tom smyslu, že každá věta má formu některého ze základních typů, aniž je však tato forma omezena na svou primární komunikativní funkci. Tvoří základní vrstvu větné modality (proto se o ní mluví jako o modalitě v širším slova smyslu), k níž se může přidružovat vrstva další, modalita jistotní (pravdivostní), viz 8.44, 13.42.21.
Prostředky, jimiž se základní větné typy realizují, jsou v angličtině a češtině zčásti totožné, zčásti různé. Specificky anglickým prostředkem vyjadřování intenční modality je slovosled, specificky českým prostředkem částice. V obou jazycích se využívá slovesného modu, zájmen a intonace.
<note id="12.1/P03">Poznámka: Intonační charakteristiky se uvádějí pouze tehdy, má-li intonace gramatickou funkci, a jsou zaměřeny na typické, distinktivní křivky. Rozmanitost méně častých variant a expresivních modifikací nelze do popisu zahrnout (poučení o nich je třeba hledat ve speciálních příručkách anglické intonace, např. O’Connor – Arnold 1961).</note>
<ref id="12.1/L01">Literatura: Austin 1962, Bauer – Grepl 1975: 10–20, Daneš 1954, Dokulil 1954, Fries 1961 (kap. 3), Halliday 1970b, Horálek 1965, Poldauf 1964, Ross 1970, Searle 1970, Svoboda K. 1966.</ref>'$
'3','0','12.11','12.11 Věta oznamovací','Příznačný rys anglické oznamovací věty je postavení podmětu před slovesem. V češtině je vzájemné postavení podmětu a přísudku volné, podmět může stát před i za slovesem (podle stupně výpovědní dynamičnosti), srov. <I>True sport involves equality between the rivals.</I> Pravý sport znamená rovnost mezi soupeři. <I>The road is impassable for the best part of the year.</I> Větší část roku je silnice nesjízdná (silnice je větší část roku nesjízdná). <I>A bee buzzed over my head.</I> Nad hlavou mi bzučela včela.
Inverze podmětu a určitého slovesa v oznamovací větě je v angličtině řídká (viz 14.37).
Ze slovesných modů se v oznamovací větě nejčastěji vyskytuje indikativ (viz 8.83.1), který pokud není modifikován prostředky modality jistotní, předkládá obsah sdělení jako skutečnost, srov. <I>Technical details will be dealt with later.</I> Technickými podrobnostmi se budeme zabývat později. Obsah sdělení ovšem nemusí být jen tvrzen, nýbrž též popírán (ve větě záporné), srov. <I>This is no laughing matter.</I> To není nic k smíchu. Vedle indikativu se v oznamovací větě vyskytuje též kondicionál, který předkládá obsah sdělení jako podmíněný, možný nebo neskutečný (viz 8.83.3), např. <I>Without her expensive clothes and make-up she would look quite ordinary.</I> Bez drahých šatů a nalíčení by vypadala docela obyčejně. <I>Next year he would have been eighty.</I> Napřesrok by mu bylo osmdesát.'$
'4','0','12.12','12.12 Věta tázací','Anglická tázací věta se liší od ostatních intenčních větných typů slovosledem, intonací a specifickými lexikálními prostředky, přičemž invertovaný slovosled je v prostém prézentu a préteritu lexikálních sloves spojen s formálně odlišnou interogativní konjugací (s pomocí <I>do</I>, viz. 8.33). Uplatnění jednotlivých rysů závisí na typu otázky. Čeština se liší tím, že stejně jako v jiných větných typech ani v otázce slovosled nemá distinktivní gramatickou funkci, a nadto je konjugace všech sloves v oznamovací a tázací větě stejná. Specifickým rysem české otázky je využití různých částic. Shoda mezi oběma jazyky je v užívání modů (indikativu a kondicionálu) a v základních rysech intonačních.
Stupeň odlišnosti mezi oznamovací a tázací větou je u různých typů otázek různý. Nejvíce se liší otázky zjišťovací, které mají inverzi (s příslušnými průvodními rysy) a nejčastěji stoupavou intonaci, např. <I>Are they satisfied?</I> Jsou spokojení? <I>Did he pay in cash?</I> Zaplatil hotově? Otázky doplňovací se liší inverzí (s příslušnými průvodními rysy) a tázacím slovem, avšak intonaci mají stejnou (klesavou) jako věty oznamovací, např. <I>Where did you see it?</I> Kde jste to viděl? Ozvěnové otázky mají stejnou syntaktickou strukturu jako věty oznamovací a liší se jen stoupavou intonací: <I>You didn’t get an invitation?</I> Vy jste nedostal pozvánku?
Pokud jde o funkci tázacích vět, jak v angličtině, tak v češtině tázací věta primárně vyjadřuje nedostatek informace v určitém směru zároveň s apelem na posluchače, aby tuto chybějící informaci doplnil. Explicitně ji lze parafrázovat „ptám se / chci vědět, zdali / kdo / co / kdy / kde / jak / proč / atd. ...“. V tom, že se obrací na posluchače, se podobá větě rozkazovací. Rozkazovací větou mluvčí nejčastěji žádá posluchače, aby něco vykonal (tj. o nějakou formu mimojazykového chování nebo činnosti), tázací větou ho žádá, aby doplnil chybějící informaci (tj. o reakci jazykovou).
Tázací věty se obvykle dělí na tři základní typy: otázky zjišťovací, doplňovací a rozlučovací.
<note id="12.12/P01">Poznámka: „Tázací věta“ je termín gramatický, týkající se syntaktické formy větného typu. „Otázka“ je termín sémantický, vyjadřující funkci tohoto větného typu. Většinou jsou tyto dva termíny zaměnitelné, neboť tázací věta primárně vyjadřuje otázku, avšak jejich rozlišení je užitečné v případech, kdy má tázací věta jinou, neinterogativní funkci.</note>'$
'5','0','12.12.1','12.12.1 Otázky zjišťovací','(a) Otázky zjišťovací (<I>ano</I> / <I>ne</I>, polární) se vyznačují postavením podmětu za slovesem určitým a nejčastěji mají stoupavou intonaci. V prostém prézentu a préteritu lexikálních sloves je inverze doprovázena interogativní konjugací (viz 8.33). V češtině se inverze uplatňuje v daleko menší míře, neboť zájmenný podmět se zpravidla nevyjadřuje, a je-li podmět vyjádřen, je převrácený slovosled většinou jen fakultativní, srov. <I>Are you hungry?</I> Máš hlad? <I>May I smoke?</I> Mohu (tady) kouřit? <I>Is your brother going with you?</I> Pojede váš bratr s vámi? (Váš bratr pojede s vámi?) <I>Did it take long?</I> Trvalo to dlouho?
Zjišťovací otázkou žádá mluvčí na posluchači potvrzení nebo popření platnosti jejího obsahu. Mluvčí neví, zda obsah věty platí nebo ne, avšak jeho platnost považuje za možnou. Zjišťovací otázka tedy v podstatě vyjadřuje modalitu možnostní.
Potvrzení nebo popření platnosti obsahu tázací věty se vyjadřuje pomocí <I>yes</I> / <I>no</I> ano / ne a synonymy těchto výrazů, popř. celou kladnou nebo zápornou větou. Eliptická odpověď obsahující slovesný tvar obsahuje oproti českému lexikálnímu slovesu sloveso pomocné (v prostém prézentu a préteritu lexikálních sloves slovesnou proformu <I>do</I> / <I>did</I>): <I>Have you had lunch? – Yes, I have.</I> Už jste obědval? – Ano, obědval. <I>Does the noise disturb you? – Yes.</I> / <I>Yes, it does.</I> Ruší vás ten hluk? – Ano, / (Ano,) ruší. <I>Did you write it down? – No.</I> / <I>No, I didn’t.</I> Zapsal jste si to? – Ne. / (Ne,) nezapsal. U <I>be</I> a modálních sloves je situace v obou jazycích obdobná, srov. <I>Are you cold? – Yes.</I> / <I>Yes, I am.</I> Je vám zima? – Ano. / (Ano,) je. <I>Can you read without your glasses? – No.</I> / <I>No, I can’t.</I> Můžete číst bez brýlí? – Ne. / (Ne,) nemohu.
Potvrzení nebo popření platnosti obsahu vyjádřeného zjišťovací otázkou ovšem nemusí být zcela jednoznačné nebo může být různě modifikováno či kvantifikováno, popř. replika adresáta odpověď vůbec neobsahuje, např. <I>Can you speak French? – A little.</I> Umíte francouzsky? – Trochu. <I>Will you be there? – Perhaps.</I> / <I>Possibly.</I> / <I>Certainly.</I> Budete tam? – Možná. / Zajisté. <I>Do you play bridge? – Very badly.</I> / <I>Occasionally.</I> / <I>Enthusiastically.</I> / <I>Only if I have to.</I> Hrajete bridž? – Velmi špatně. / Příležitostně. / S nadšením. / Jenom když musím. <I>Does the bus run on Sundays? – I don’t know.</I> Jezdí autobus v neděli? – Nevím.
<note id="12.12.1/P01">Poznámka: <I>Of course</I> vyjadřuje nejen kladnou odpověď, nýbrž zároveň implikuje, že by platnost obsahu otázky měla být tazateli už známa. Proto je jako odpověď na pravou zjišťovací otázku nezdvořilé, např. <I>Do you speak German? – Of course (I do). (How can you ask such a silly question?)</I> Mluvíte německy? – Ovšem (že mluvím). (Jak se můžete tak hloupě ptát?) České <I>ovšem</I> obsahuje tyto implikace v menší míře, proto má širší uplatnění. <I>Of course</I> je vhodnou odpovědí na otázku, která se ptá na dovolení, např. <I>May I smoke? – Of course.</I> / <I>Certainly.</I> / <I>Please do.</I> Mohu (tady) kouřit? – Ovšem. / Zajisté. / Jen si zakuřte.</note>
V češtině může být zjišťovací otázka uvozena částicí <I>jestlipak</I> nebo <I>zdalipak</I> (pak má klesavou intonaci), např. <I>Jestlipak sis toho všiml?</I> Tato forma zjišťovací otázky je v angličtině bez strukturní obdoby. Anglické <I>whether</I> (zdali, jestli, -li) uvádí pouze nepřímou (závislou) otázku, např. <I>He asks whether</I> / <I>if you have noticed it.</I> Ptá se, zdali jste si toho všiml. Přímá otázka uvedená <I>zdalipak</I> nebo <I>jestlipak</I> odpovídá normálně formě anglické zjišťovací otázky, srov. <I>Have you noticed it?</I> Všiml jste si toho?, popř. nepřímé otázce s <I>I wonder</I>: <I>I wonder whether</I> / <I>if you have noticed it.</I> Na rozdíl od čistých otázek zjišťovacích mají otázky se <I>zdalipak</I>, <I>jestlipak</I> deliberativní charakter, tj. mluvčí sám uvažuje nad možností platnosti jejich obsahu, srov. <I>Jestlipak jsem zavřel okno? I wonder whether</I> / <I>if I shut the window.</I> Anglické nepřímé otázky s <I>I wonder</I> se též užívají místo přímé otázky z důvodů zdvořilostních (nepřímý dotaz je tentativnější, a tedy zdvořilejší), např. <I>I wonder if you can help me.</I> Můžete mi pomoci?
(b) Možnostní modalita pravých zjišťovacích otázek podmiňuje výskyt výrazů, které jsou z hlediska platnosti jejich obsahu neutrální: <I>yet</I>, <I>ever</I> a výrazy s <I>any</I>. Proti nim stojí v kladných větách oznamovacích výrazy implikující, že větný obsah platí: <I>already</I> a výrazy se <I>some</I>. Existence těchto dvou souborů výrazů alternujících v závislosti na větné modalitě je pro angličtinu specifická. Čeština takové rozlišení nečiní, srov. <I>Have they finished yet?</I> Skončili už? (Srov. <I>They have already finished.</I> Už skončili.) <I>Does he ever admit his mistake?</I> Přizná někdy svou chybu? (Srov. <I>He sometimes admits his mistake.</I> Někdy přizná svou chybu.) <I>Are there any doubts about it?</I> Jsou o tom nějaké pochybnosti? (Srov. <I>There are some doubts about it.</I> Jsou o tom nějaké pochybnosti.) <I>Did she say anything to the point?</I> Řekla něco k věci? (<I>S</I>rov. <I>She said something to the point.</I> Řekla něco k věci.)
(c) Vyskytnou-li se v otázce výrazy implikující platnost jejího obsahu, nemáme již co činit s pravou zjišťovací otázkou, která ponechává možnost potvrzení nebo popření svého obsahu zcela otevřenou, nýbrž s otázkou, která předjímá kladnou odpověď. Mluvčí z nějakých okolností usuzuje, že obsah otázky platí, a pouze se o něm ujišťuje. O tom, že tyto otázky implikují platnost svého obsahu, svědčí skutečnost, že na ně lze odpovědět vedle <I>yes</I> a synonymních výrazů též <I>That’s right</I>. Srovnej: <I>Has your book come out?</I> (neutrální z hlediska platnosti obsahu) Už vaše kniha vyšla? – <I>Has your book come out yet?</I> (neutrální z hlediska platnosti obsahu) Už vaše kniha vyšla? – <I>Has your book already come out?</I> (předjímající kladnou odpověď) Vaše kniha už vyšla? Na poslední otázku lze odpovědět <I>That’s right</I>. Podobně otázky se <I>some</I>, např. <I>Are you waiting for someone?</I> Čekáte na někoho? <I>Are you looking for something?</I> Hledáte něco? (Mluvčí z nějakých okolností usuzuje, že obsah otázky platí, a tedy čeká kladnou odpověď.) Proto <I>some</I> a výrazy se <I>some</I> se náležitě vyskytují v tázacích větách, které jsou formou nabídky, např. <I>Will you have some orange juice?</I> Chcete pomerančovou šťávu? <I>Would you like something to drink?</I> Chtěl byste se něčeho napít?
<note id="12.12.1/P02">Poznámka: Také výrazy, které se vyskytují jen v kladných větách a nemají komplementární formy pro záporné okolí jako <I>rather</I> dost, spíše, <I>still</I> stále, ještě, <I>pretty</I>, <I>fairly</I> dost, <I>also</I> také aj., implikují kladnou odpověď, např. <I>Would you rather stay at home?</I> Zůstala bys raději doma? <I>Is it still raining?</I> Prší ještě? Předpoklad mluvčího může být ovšem mylný, takže ani po těchto otázkách není záporná odpověď vyloučena, avšak musí mít jinou formu než otázka, srov. <I>No, I would rather go out.</I> Ne, raději bych šla ven. <I>No, it isn’t raining any more.</I> Ne, už neprší.</note>
(d) Zatímco v angličtině má pravá zjišťovací otázka kladnou formu, v češtině může mít i formu zápornou. Užití kladné či záporné formy je v české zjišťovací otázce někdy téměř libovolné, funkce tázací věty se tím nemění, tj. jak kladná, tak záporná otázka je z hlediska platnosti svého obsahu neutrální. Obě varianty ponechávají odpověď zcela otevřenou, např. <I>Máš známku?</I> / <I>Nemáš známku?</I>, <I>Telefonoval Karel?</I> / <I>Netelefonoval Karel?</I>, <I>Ptal ses ho na to?</I> / <I>Neptal ses ho na to?</I> V anglické otázce se záporu tímto způsobem neužívá, oběma českým formám v angličtině odpovídá pouze forma kladná, srov. <I>Have you got a stamp? Has Charles rung up? Did you ask him about it?</I> Odstín deliberativnosti, kterým se někdy česká záporná zjišťovací otázka liší od kladné, lze v angličtině vyjádřit pomocí <I>happen</I> a infinitivem nebo <I>I wonder</I>: <I>Do you happen to have a stamp? I wonder if Charles has rung up.</I>
(e) Naproti tomu anglická záporná zjišťovací otázka vyžaduje určitý kontext. Nejčastěji vyjadřuje změnu v předpokladu mluvčího o platnosti vyjadřovaného obsahu: mluvčí se domníval, že obsah platí, avšak z jazykové či nejazykové situace zjišťuje, že se ve svém předpokladu mýlil. Průvodním rysem záporné otázky tedy může být překvapení, rozmrzelost apod. V češtině lze v tomto typu záporných otázek užít částice <I>co(ž)pak</I>, např. <I>I wonder if Jane’s coming. – Hasn’t she phoned?</I> Jestlipak přijde Jana? – Cožpak netelefonovala? (Mluvčí otázky se domníval, že Jana bude telefonovat, a nyní zjišťuje, že se tak patrně nestalo.) <I>I’ll take the proof home and read them in the evening. – Aren’t you going to the pictures?</I> (<I>I had assumed you were going to the pictures tonight but apparently you aren’t.</I>) Vezmu si korekturu domů a přečtu ji večer. – Cožpak nejdeš do biografu? <I>Don’t disturb him. Can’t you see he is busy?</I> Nevyrušuj ho. Cožpak nevidíš, že má práci?
Pokud záporné otázky implikují kladnou odpověď, podobají se kladným větám oznamovacím se záporným tázacím dovětkem, srov. <I>You can see he is busy, can’t you?</I> Vidíš, že má práci, ne? (viz 12.12.1j). Očekávání kladné odpovědi je zejména zřetelné, obsahuje-li záporná otázka nějaký výraz, který se vyskytuje pouze v kladném okolí (viz 12.12.1c), např. <I>Haven’t we met somewhere before?</I> Nesetkali jsme se už někde? (Srov. <I>We’ve met somewhere before, haven’t we? Surely, we’ve met somewhere before.</I>) Vedle <I>Yes</I> a synonym je též možná odpověď <I>That’s right.</I>
Záporná otázka však nemusí předjímat kladnou odpověď, nýbrž může obsahovat vysvětlení nebo zdůvodnění, které mluvčí považuje za pravděpodobné, a tedy spíše očekává potvrzení záporné polarity. Tyto záporné otázky lze nahradit otázkou s formou oznamovací věty (se stoupavou intonací, viz 12.12.1h), popř. s <I>because,</I> např. <I>We had to wait for her. – Wasn’t she ready?</I> (<I>She wasn’t ready? Because she wasn’t ready?</I>) Museli jsme na ni čekat. – Nebyla hotova? (Protože nebyla hotova?) <I>She is rather annoyed with her son. – Isn’t he doing well at school?</I> (<I>He isn’t doing well at school? Because he isn’t doing well at school?</I>) Je na svého syna dost rozzlobena. – Neprospívá ve škole? (Protože neprospívá ve škole?) Navrhované vysvětlení však nemusí být správné a pak je odpověď kladná a zpravidla obsahuje příslušnou korekci: <I>Oh yes, she was, but she had to answer the phone just before we left.</I> Ale ano, byla, jenomže jí těsně před odchodem někdo telefonoval.
Jelikož odpověď se týká nikoliv kladné či záporné formy tázací věty, nýbrž jejího obsahu, souhlasná odpověď se zápornou otázkou je <I>no</I>, kdežto nesouhlasná odpověď <I>yes.</I>
<I>Yes</I> však obvykle vyjadřuje souhlas, proto v odpovědi na zápornou otázku, kde vyjadřuje nesouhlas, bývá doprovázeno redukovanou formou větné odpovědi (se slovesnou proformou). Také čeština dává pro jednoznačnost přednost odpovědi se slovesem, srov. <I>Wasn’t she ready? – No.</I> (<I>No, she wasn’t.</I>) Nebyla hotova? (Ne,) nebyla. <I>Wasn’t she ready? – Yes, she was.</I> Nebyla hotova? (Ano,) byla.
Záporná tázací věta vyjadřuje též zvolání (viz 12.14), avšak v této funkci má klesavou intonaci, např. <I>Isn’t his skill amazing!</I> Jeho dovednost je úžasná! Postavení záporu v záporné otázce viz 8.43.
(f) Je-li děj zjišťovací otázky zaměřen k přítomnosti nebo budoucnosti a vztahuje-li se k 2. osobě, může mít tázací věta odstín výzvy, a to jak ve formě kladné, tak záporné. V angličtině se v této funkci většinou užívá tázací věty kladné, a to v daleko větší míře než v češtině, takže často odpovídá českému imperativu. Anglická tázací věta vyjadřující výzvu nebo zdvořilou žádost obsahuje modální slovesa <I>will</I>, <I>would</I>, <I>can</I>, <I>could</I>. Pokud obsahuje <I>please</I>, které je možno vždy doplnit, je její výzvová funkce zcela jednoznačná, např. <I>Will you answer the bell, please?</I> Jděte prosím vás otevřít (někdo zvoní). <I>Can</I> / <I>Could you let me know?</I> Můžete / Mohl byste mi dát vědět? <I>Would you get me a glass of water please?</I> Přinesl byste mi prosím vás sklenici vody? <I>Would you be so kind as to make the necessary arrangements?</I> Byl byste tak laskav a zařídil potřebné? <I>Please</I> může též stát mezi podmětem a lexikálním slovesem, např. <I>Will you please answer the door? Could you please let me know? Would you please get me a glass of water?</I>
Řidčeji se v tázací výzvové větě setkáváme se zápornou formou, a to většinou s <I>won’t</I>: <I>Won’t you have (take) a seat please? Won’t you sit down?</I> Neposadíte se? <I>Won’t you come with us?</I> Nepůjdete s námi?
Odpovědi na tázací věty s funkcí výzvy nebo zdvořilé žádost se od odpovědí na pravé zjišťovací otázky liší. Souhlas se většinou vyjadřuje pomocí <I>certainly</I>, <I>all right</I>, <I>sure</I> (hovorově), <I>O.K.</I> (v americké angličtině) apod., např. <I>Will you pass me the ash-tray, please? – Certainly.</I> / <I>Here you are.</I> Podal byste mi laskavě popelník? – Zajisté. / Tady je. Tady ho máte. <I>Could you ask him about it? – All right.</I> Mohla byste se ho zeptat? – Dobrá. Pokud se užívá <I>yes</I>, je třeba doplnit zdvořilostní formu oslovení (vokativ) nebo redukovanou odpověď, v níž se používá pouze <I>will</I>, srov. <I>Would</I> / <I>Can</I> / <I>Could you look up the trains? – Yes, Mr. Brown.</I> / <I>Yes, I will.</I> Podíváte se prosím vás, jak jedou vlaky? – Ano, pane Browne. / Ano, podívám se. Na výzvu obsahující <I>will</I> odpovídá <I>certainly</I> / <I>sure</I> / <I>all right</I>, neboť <I>yes, I will</I> odpovídá na pravou otázku zjišťovací. Srovnej <I>Will you lend me a hand?</I> (zdvořilá žádost) – <I>Certainly.</I> / <I>Sure.</I> / <I>All right.</I> Pomůžete mi? – Jistěže. <I>Will you be there?</I> (otázka) – <I>Yes, I will.</I> Budete tam? – Ano, budu.
(g) Zvláštní typ tázací věty je tzv. otázka řečnická. U tohoto typu tázací forma nevyjadřuje otázku (nepřevládá záměr dovědět se něco), nýbrž má platnost emotivně zabarvené věty oznamovací. Mluvčí touto formou něco důrazně tvrdí nebo popírá. Formálně se řečnická otázka vyznačuje obráceným poměrem kladu a záporu k tvrzené či popírané skutečnosti. Kladná řečnická otázka něco důrazně popírá, záporná něco důrazně tvrdí (v obou případech většinou též s citovým zaujetím). Odpověď na řečnickou otázku je evidentní, proto nemusí být vyjádřena. Jelikož předpoklad řečnické otázky je příslušná oznamovací věta opačné polarity, implikovaná odpověď na kladnou řečnickou otázku je záporná a na zápornou kladná. U tohoto typu tázací věty je v češtině možno užít částice <I>co(ž)pak</I>, např. <I>Do you want to be expelled from school?</I> Copak chceš být vyloučen ze školy? (= Přece nechceš, aby tě vyloučili ze školy.) <I>Is it my fault?</I> Copak to je moje vina? Je to snad moje vina? (= Přece to není moje vina.) <I>Have I ever let you down?</I> Nechal jsem tě někdy na holičkách? (= Nikdy jsem tě nenechal na holičkách.) <I>Don’t you want to get well?</I> Cožpak se nechceš uzdravit? (= Přece se chceš uzdravit.)
Řečnické otázky se podobají příslušným oznamovacím větám s tázacími dovětky, srov. <I>I have never let you down, have I? You want to get well, don’t you?</I> atd.
<note id="12.12.1/P03">Poznámka: O tom, zda jde o otázku řečnickou nebo skutečnou, rozhoduje ovšem situace a kontext (táž otázka může mít v různých kontextech nebo situacích různou funkci).</note>
(h) Tázací věta s formou věty oznamovací
Vedle základního typu tázacích vět s inverzí podmětu a určitého slovesa existují v angličtině tázací věty bez inverze, tj. syntakticky totožné s větami oznamovacími, od kterých se liší pouze stoupavou intonací, např. <I>You didn’t know it?</I> Tys to nevěděl? <I>The lift is still out of order?</I> Výtah ještě nejezdí? Stejně jako v řečnické otázce ani v tomto typu nepřevládá záměr něco se dovědět, nýbrž jsou spíše konstatováním nějaké skutečnosti, která může být pro mluvčího neočekávaná nebo překvapující nebo o kterou jen projevuje zdvořilý zájem. Mluvčí očekává potvrzení obsahu podobně jako u oznamovací věty s tázacím dovětkem, srov. <I>You didn’t know it, did you?</I> Tys to nevěděl, že ne? Podobnost s oznamovacími větami se neomezuje jen na slovosled, nýbrž též zahrnuje výskyt výrazů příznačných pro oznamovací věty, tj. <I>already</I>, <I>still</I>, <I>some</I> a výrazy se <I>some</I> (na rozdíl od <I>yet</I>, <I>any</I> v otázkách, viz 12.12.1b), např. <I>You are already back?</I> Ty jsi už zpátky?
Skutečnost, kterou tyto tázací věty konstatují (s apelem na posluchače, aby ji potvrdil), může být mluvčímu známa z jazykového kontextu, situačního kontextu nebo může být vydedukována. Častý jazykový kontext pro tento typ tázacích vět je předcházející oznamovací věta stejného obsahu, pronesená jiným mluvčím, z níž se autor tázací věty o příslušné skutečnosti dovídá, např. <I>He didn’t trouble to explain. – He didn’t trouble to explain?</I> Neobtěžoval se vysvětlením. – Neobtěžoval se vysvětlením? Tento podtyp bývá nazýván ozvěnová otázka.
<note id="12.12.1/P04">Poznámka 1: Vedle ozvěnového typu se v angličtině užívá i tázací věty s inverzí. Taková otázka implikuje podle situace kladnou či zápornou odpověď, tj. není z hlediska odpovědi neutrální, např. <I>You are quite out of breath. Is the lift still out of order?</I> Jsi úplně bez dechu. To pořád ještě nejezdí výtah?</note>
<note id="12.12.1/P05">Poznámka 2: Není-li obsah tázací věty s oznamovací formou implikován kontextem nebo situací, nelze ji užít. Není možný např. sled <I>Where did they go? *They went to the seaside again?</I> Kam jeli? To jeli zase k moři? Otázka zde musí mít formu s inverzí: <I>Where did they go? Did they go to the seaside again?</I></note>
(i) Podobnou funkci jako ozvěnové otázky mají eliptické replikové otázky s inverzí, jimiž posluchač reaguje na výrok jiného mluvčího, např. <I>He has written some remarkable articles. – Has he?</I> Tyto otázky jsou pro angličtinu specifické, v češtině nemají obdobu. Odpovídají jim repliky příslovečné jako <I>opravdu?</I>, <I>skutečně?</I>, <I>ano?</I> apod. Srov. Napsal několik pozoruhodných článků. – Opravdu?
Opakuje se v nich podmět (v pronominální formě) a určité sloveso věty, na kterou reagují, avšak s inverzí a obměnami vyplývajícími ze střídání osob (v 1. a 2. os. zachování referenční totožnosti vyžaduje střídání <I>I</I> / <I>you</I>, <I>we</I> / <I>you</I> a naopak, což opět podmiňuje střídání <I>shall</I> / <I>will</I>, <I>am</I> / <I>are</I> v slovesném tvaru). Lexikální slovesa se v prézentu a préteritu nahrazují slovesnou proformou <I>do</I> / <I>did.</I> Polarita obou vět je stejná, tj. po kladné větě následuje otázka kladná a po záporné větě otázka záporná.
Stejně jako v tázacích větách s oznamovací formou ani v těchto replikových tázacích větách nepřevládá záměr něco se dovědět, neboť mluvčí otázky se příslušnou skutečnost už dozvěděl z věty, na kterou reaguje. Vyjadřují podiv nebo překvapení, popř. zdvořilý zájem o obsah sdělení. Intonace je stoupavá nebo klesavá. Stoupavá intonace naznačuje podiv a předpokládá potvrzení obsahu ze strany prvního mluvčího, kdežto klesavá intonace je spíše komentující, např. <I>It was an unforgettable experience. – Was it?</I> Byl to nezapomenutelný zážitek. – Opravdu? <I>The hall has excellent acoustics. – Has it?</I> Sál má výbornou akustiku. – Skutečně? <I>I couldn’t talk her out of it. – Couldn’t you?</I> Nemohl jsem jí to vymluvit. – Skutečně? <I>You’ll like it.</I> – <I>Shall I?</I> Bude se vám to líbit. – Ano? <I>They have travelled a good deal. – Have they?</I> Hodně cestovali. – Opravdu? <I>Opinions on this point differ. – Do they?</I> Názory na tuto věc se liší. – Skutečně? <I>There is no alternative. – Isn’t there?</I> Není jiná možnost. – Není? <I>They paid no attention to our warning. – Didn’t they?</I> Nevěnovali našemu upozornění pozornost. – Skutečně?
Skládá-li se slovesný tvar z více částí, obvykle se opakuje jen prvá (sloveso určité), např. <I>It could have been prevented. – Could it?</I> Mohlo se tomu předejít. – Ano?, avšak někdy se opakují i ostatní pomocná slovesa: <I>Could it have? Could it have been?</I>
(j) Tázací dovětky (question tags)
Jinou specifickou formou anglické tázací věty je oznamovací věta s tázacím dovětkem, např. <I>The lecture begins at eight, doesn’t it?</I> Ani tyto tázací věty nemají v češtině obdobu. Odpovídají jim výrazy <I>že</I>, <I>že ano</I>, <I>že ne</I>, <I>není-liž pravda</I> apod. „Přednáška začíná v osm, že?“
Tázací dovětky mají obdobnou strukturu jako eliptické otázky replikové (viz i). Opakuje se v nich podmět a určité sloveso věty, k níž se připojují, a to v převráceném, interogativním slovosledu. Podmět má pronominální formu a také lexikální slovesa jsou v prézentu a préteritu zastoupena slovesnou proformou <I>do</I> / <I>did</I>.
Obvyklý typ tázacích dovětků má opačnou polaritu než věty, k nimž se připojují, tj. kladnou větu uzavírá tázací dovětek záporný a zápornou větu tázací dovětek kladný, např. <I>The matter is rather urgent, isn’t it?</I> Ta záležitost je dost naléhavá, že? <I>It can’t wait, can it?</I> Nemůže to počkat, že ne? <I>It would be useless, wouldn’t it?</I> Bylo by to zbytečné, že? <I>It won’t take long, will it?</I> Nebude to trvat dlouho, že ne? <I>There’s no bus after midnight, is there?</I> Po půlnoci už nejezdí žádný autobus, že? <I>You’ve had lunch, haven’t you?</I> Už jsi obědval, že? <I>It looks very nice, doesn’t it?</I> Vypadá to moc hezky, že? <I>He didn’t mention it, did he?</I> Nezmínil se o tom, že ne?
<note id="12.12.1/P06">Poznámka 1: Záporná částice <I>not</I> má v tázacím dovětku zpravidla redukovanou formu a připojuje se k určitému slovesu v postavení před podmětem. Může však mít i plný tvar, a pak stojí za podmětem, srov. <I>You’ve had lunch, have you not?</I></note>
<note id="12.12.1/P07">Poznámka 2: <I>Never</I> se chová jako zápor: <I>You’ve never been there, have you?</I> Nikdy jste tam nebyl, že ne? <I>Rarely</I> a <I>seldom</I> se chovají jako zápor v preverbálním postavení. Srovnej <I>He rarely dances, does he? – He dances rarely, doesn’t he?</I> Tančí zřídka, že?</note>
<note id="12.12.1/P08">Poznámka 3: Na rozdíl od eliptických replikových otázek, které mohou obsahovat celý složený slovesný tvar kromě lexikálního slovesa (viz i), přísudek v tázacím dovětku se vyjadřuje jen první složkou složeného tvaru (určitým slovesem), srov. <I>It could have been prevented. – Could it (have been)?</I> Mohlo se tomu zabránit. – Opravdu? Ale jen <I>It could have been prevented, couldn’t it?</I> Mohlo se tomu zabránit, že?</note>
Tázací dovětky s opačnou polaritou mají stoupavou nebo klesavou intonaci. Nejsou to zjišťovací otázky v pravém slova smyslu, neboť se nedotazují na platnost obsahu věty, k níž se připojují, nýbrž mluvčí platnost obsahu této věty předpokládá.
Užije-li tázacího dovětku se stoupavou intonací, očekává sice potvrzení platnosti větného obsahu, avšak ponechává možnost popření. Naproti tomu tázací dovětek s klesavou intonací žádá potvrzení a nečeká popření. Odpovědi na kladné věty s tázacími dovětky vyjadřují souhlas pomocí <I>yes</I>, nesouhlas pomocí <I>no</I>, srov. <I>You knew it, didn’t you? – Yes</I> (<I>= I knew it</I>). / <I>Yes, I did. – No</I> (= <I>I didn’t know it</I>). / <I>No, I didn’t.</I> Věděl jsi to, že? – Ano (= věděl). – Ne (= nevěděl). V odpovědi na zápornou větu však <I>yes</I> vyjadřuje nesouhlas a <I>no</I> souhlas, neboť odpověď se vyjadřuje k obsahu, nikoliv k formě věty. Protože se <I>yes</I> pociťuje jako výraz souhlasu, doplňuje se v tomto případě krátkou odpovědí (stejně jako v odpovědi na zápornou otázku, srov. (e). <I>You didn’t know it, did you? – No</I> (<I>= I didn’t know it</I>)<I>.</I> / <I>No, I didn’t. – Yes, I did.</I> Nevěděl jste to, že ne? Ne (= nevěděl). / Věděl.
Připojuje-li se tázací dovětek k souvětí, tvoří se k hlavní (řídící) větě, např. <I>John thinks we’re going to win, doesn’t he?</I> Jan myslí, že vyhrajeme, že ano? <I>Mary said that everybody thought it was a fake, didn’t she?</I> Marie řekla, že si všichni myslí, že to je podvrh, že ano? Výjimku z tohoto pravidla tvoří věty vyjadřující názor mluvčího (nejčastěji v 1. os. sg. se slovesy <I>suppose</I>, <I>think</I>, <I>hope</I> apod.), např. <I>I suppose you’ll be there, won’t you?</I> Předpokládám, že tam budete, ne? Podobně <I>You must admit that the plot is very ingenious, isn’t it?</I> Musíte připustit, že zápletka je velmi důmyslná, ne? Jelikož se v souvětích tohoto typu zápor přesouvá z věty závislé do věty řídící (viz 12.15.9), je tázací dovětek kladný v případech jako <I>I don’t suppose you’ll be there, will you?</I> Předpokládám, že tam nebudete. (Zápor patří do závislé věty: <I>I suppose that you won’t be there, will you?</I>)
Méně časté jsou tázací dovětky se stejnou polaritou. Mají vždy stoupavou intonaci a užívá se jich nejčastěji tehdy, jestliže obsah věty, k níž se připojují, mluvčí nepředkládá jako svůj vlastní názor, nýbrž jako názor někoho jiného. Proto ozvěnové promluvy, mají-li tázací dovětek, musí mít dovětek o stejné polaritě, srov. <I>The conference has been called off. – The conference has been called off, has it?</I> Porada byla odvolána. – Tak porada byla odvolána? Mohou však též být reakcí na skutečnost vyplývající ze situace, např. <I>Oh, so you’ve arrived, have you?</I> Podívejme se, tak ty jsi přijel.
Jiné typické užití tázacích dovětků stejné polarity je ve větách vyjadřujících názor, s nímž se mluvčí neztotožňuje, např. <I>So I am a liar, am I?</I> Tak já jsem tedy lhář, co? <I>You are twenty years behind the time. – Oh, I am, am I ?</I> Zaspal jsi dvacet let. – Tak já jsem zaspal dvacet let, hleďme! Z významu tázacích dovětků o stejné polaritě vyplývá, že se často vyskytují v projevech ironických, sarkastických apod. Jsou charakteristicky uvozeny pomocí <I>Oh</I> a/nebo <I>So</I>.'$
'6','0','12.12.2','12.12.2 Otázka rozlučovací','Otázka rozlučovací (vylučovací, alternativní) je formálně i sémanticky blízká otázce zjišťovací. Má inverzi podmětu a určitého slovesa a obsahuje rozlučovací spojku <I>or</I> nebo. Nejčastěji zahrnuje dvě alternativy, např. <I>Will you go there or shall I (go)?</I> Půjdeš tam ty nebo mám jít já? Může jich však obsahovat i více, např. <I>Will you have cheese, fruit or a sweet?</I> Budete chtít sýr, ovoce nebo zákusek? Každá z alternativ tvoří samostatnou intonační jednotku, přičemž všechny kromě poslední mají stoupavou intonaci. Poslední alternativa má intonaci klesavou. Rozlučovací otázka se táže, která z uvedených alternativ platí, proto náležitá odpověď není <I>yes</I> / <I>no,</I> nýbrž jedna z alternativ. U tohoto typu je mezi angličtinou a češtinou shoda, např. <I>Shall we play bridge or canasta? – Let’s play bridge.</I> Budeme hrát bridž nebo kanastu? – Zahrajme si bridž.
Předpoklad mluvčího o platnosti jedné z alternativ může ovšem být mylný, a pak je odpověď záporná (obsahuje <I>neither</I>, popírají-li se dvě alternativy, a <I>no</I> / <I>none</I>, popírá-li se více alternativ, viz 4.73). <I>Have you got an electric fridge or gas one? – Neither. We haven’t bought one yet.</I> Máte chladničku na elektřinu nebo na plyn? – Nemáme ani jednu, ani druhou. Ještě jsme si žádnou nekoupili. <I>Did you see Paul or Charles or George this morning? – No, I saw none of them.</I> Viděl jste dnes ráno Pavla, Karla nebo Jiřího? – Ne, nikoho z nich jsem neviděl.
Rozlučovací otázka bývá někdy považována za základní typ nadřazený otázce zjišťovací. V tomto pojetí zjišťovací otázka představuje rozlučovací otázku s dvěma alternativami, z nichž druhá je vypuštěna, např. <I>Does he agree or not?</I> (<I>Does he agree or doesn’t he [agree]?</I>) Souhlasí nebo ne? &gt;  <I>Does he agree?</I> Souhlasí? Tento výklad vychází z faktů intonačních a sémantických.
Přeruší-li se rozlučovací otázka za první alternativou, má skutečně stejnou intonační křivku jako normální otázka zjišťovací. Na sémantické rovině pak zjišťovací otázka zjišťuje platnost kladné či záporné polarity vyjadřovaného obsahu, což rozlučovací otázka vyjadřuje explicitně. Tento sémantický vztah však platí jen tehdy, tážeme-li se na platnost či neplatnost slovesného děje, a ani v tomto případě nelze mezi zjišťovací a rozlučovací otázkou činit rovnítko. Otázky <I>Do you want it?</I> Chceš to? a <I>Do you want it or not?</I> Chceš to nebo ne? většinou nejsou zaměnitelné. Otázka vyjádřená kladnou alternativou je bezpříznaková, neutrální, a jako taková může vykonávat i jiné funkce kromě dotazu na platnost či neplatnost vyjadřovaného obsahu (viz 12.12.1 f, g). Význam rozlučovací otázky je daleko omezenější. Zjišťuje pouze platnost či neplatnost obsahu, a to za určitých kontextových podmínek. Explicitní vyjádření záporné alternativy nejspíše předpokládá situaci, v níž již byl příslušný dotaz vznesen, avšak nebyl uspokojivě zodpovězen, nebo situaci, v níž se obě alternativy už vyskytly, např. <I>Shall I wait for you? – Well, it would be very nice, but I may be late... I really don’t know. – So shall I wait or not?</I> Mám na tebe počkat? – Bylo by to moc milé, ale mohu se zpozdit... Opravdu nevím. – Tak mám počkat nebo ne? <I>Shall I wait or not?</I> jako úvodní věta rozhovoru předpokládá situaci, v níž tazatel někdy čeká, jindy nečeká.'$
'7','0','12.12.3','12.12.3 Otázky doplňovací','(a) Doplňovací otázky obsahují tázací slovo, mají klesavou intonaci jako věty oznamovací a invertovaný slovosled (u lexikálních sloves v prézentu a préteritu s interogativní konjugací s <I>do</I>, viz 8.33). Jedinou výjimku tvoří otázky tážící se na podmět, které mají formu jako věty oznamovací.
Doplňovací otázka vyjadřuje nedostatek informace v určitém směru zároveň s apelem na posluchače, aby tuto chybějící informaci doplnil. Chybějící informace je v doplňovací otázce zastoupena tázacím slovem, které předjímá jedinou nutnou složku náležité odpovědi.
Tázací slova stojí zpravidla v čele tázací věty a mají funkci syntaktických substantiv (<I>who</I> kdo, <I>what</I> co, <I>which</I> kdo, co, který), determinátorů (<I>what</I> jaký, <I>which</I> který) a adverbií (<I>when</I> kdy, <I>where</I> kde, kam, <I>how</I> jak a <I>why</I> proč).
(b) Tázací proformy substantiv se vyskytují jako podmět, předmět nebo jmenná část přísudku. Je-li tázací slovo podmětem nebo součástí podmětu, má tázací věta stejnou syntaktickou strukturu jako věta oznamovací. Obě věty se liší pouze tázacím slovem, srov. <I>Who saw it?</I> Kdo to viděl? – <I>John saw it.</I> Jan to viděl. <I>What remains to be done?</I> Co zbývá udělat? – <I>A lot remains to be done.</I> Zbývá mnoho udělat. Tázací proformy substantiv mají stejný tvar pro podmět i předmět, a to i v případě <I>who</I>, neboť tvar <I>whom</I> se užívá zpravidla jen po předložkách (viz 4.5). Podmětová a předmětová funkce tázacího slova se rozlišuje slovosledem, tj. v otázce tážící se na podmět stojí podmět před slovesem, kdežto v otázce tážící se na předmět je inverze (s průvodními rysy), srov. <I>Who taught you?</I> Kdo vás učil? – <I>Who did you teach?</I> Koho jste učil? <I>How many students have failed?</I> Kolik studentů propadlo? <I>– How many students has he failed?</I> Kolik studentů nechal propadnout? <I>Which part impressed you most?</I> Která část na vás nejvíce zapůsobila? – <I>Which part did you like best?</I> Která část se vám nejvíce líbila? (= Kterou část jste...)
Odpověď na podmětovou otázku má v angličtině tři formy: úplnou, formu obsahující pouze výraz, který je v otázce zastoupen tázacím slovem, a formu sestávající z podmětu a určitého slovesa (v prézentu a pretéritu lexikálních sloves z proformy <I>do</I> / <I>did</I>). Poslední forma nemá v češtině obdobu, srov. <I>Who has been there? – We have been there.</I> / <I>We.</I> / <I>We have.</I> Kdo tam už byl? – My jsme tam byli. / My. <I>Who blames you? – Everybody blames me.</I> / <I>Everybody.</I> / <I>Everybody does.</I> Kdo vám dává vinu. – Každý mi dává vinu. / Každý.
(c) Tendence klást tázací slovo do čela doplňovací otázky se uplatňuje i v případě předmětu s předložkou. Otázka začíná tázacím slovem a předložka stojí za slovesem. V češtině toto přesouvání předložky od předmětu k slovesu nemá obdobu, předložka stojí vždy před předmětem, srov. <I>Who(m) are you going with?</I> S kým půjdete? <I>Who(m) did he get it from?</I> Od koho to dostal? <I>What does the article deal with?</I> O čem pojednává ten článek? <I>What is he so angry about?</I> Kvůli čemu se tak zlobí? <I>How many parts does it consist of</I>? Z kolika se to skládá částí?
Vedle této konstrukce se v angličtině vyskytuje též vazba s předložkou na začátku (obdobná vazbě české), která je však v běžně mluveném jazyce řídká. Vyskytuje se ve formálním stylu, např. <I>Into how many zones is the area divided?</I> Do kolika pásem je ta oblast rozdělena? <I>On what assumptions is the theory based?</I> Na jakých předpokladech je teorie založena?
<note id="12.12.3/P01">Poznámka: V případě <I>like</I> je možné pouze koncové postavení, např. <I>What is he like?</I> Jaký je? <I>What was it like?</I> Jaké to bylo?</note>
V otázce tážící se na nepřímý předmět se tato syntaktická funkce zpravidla vyznačuje předložkou (<I>to</I> nebo <I>for</I>), neboť zde nepřímý předmět nestojí ve svém distinktivním postavení před předmětem přímým, např. <I>Who(m) did you give it to?</I> Komu jste to dal? <I>Who(m) did you show</I> / <I>send it to?</I> Komu jste to ukázal / poslal? <I>Who(m) have you bought it for?</I> Pro koho jste to koupil?, popř. je celý předložkový výraz na začátku: <I>To whom did you give</I> / <I>show</I> / <I>send it? For whom have you bought it?</I>
Předložka bývá postponována i u sloves složených z verbonominální vazby s předložkou, např. <I>Who(m) has she fallen in love with this time?</I> Do koho se zamilovala tentokrát?
Od předložkového předmětu je třeba odlišovat předmět po slovese s adverbiální částicí (viz 8.51.1), neboť u těchto sloves je možné pouze postavení částice za slovesem, např. <I>What did you find out?</I> Co jste zjistili? <I>What excuse has he made up?</I> Jakou omluvu si vymyslil? apod.
Také slovesa s adverbiální částicí a předložkou (viz 8.51.3) se zpravidla vyskytují s postponovanou předložkou, např. <I>What do you put it down to?</I> Čemu to přičítáte?
Jak ukazují uvedené příklady, postpozice předložky je motivována těsným vztahem mezi ní a slovesem. Těsný vztah však může existovat i mezi předložkou a substantivem, a potom není postpozice předložky možná, např. <I>Under what conditions does the reaction take place?</I> Za jakých podmínek reakce probíhá? <I>On what grounds do you suspect him?</I> Z jakého důvodu ho podezíráte? <I>For what purpose is it used?</I> K jakému účelu se to používá? Stejně tak víceslovné předložky stojí před předmětem, např. <I>Instead of whom are you going?</I> Místo koho jedete?
(d) V tázací větě se sponou je zrušen rozdíl mezi mezi podmětovým a přísudkovým jménem. Obvykle tázací slovo představuje jmennou část přísudku, např. <I>Who is that man?</I> Kdo je ten člověk? <I>What’s that building over there?</I> Co je támhleta budova? V tom případě je inverze podmětu a určitého slovesa a odpovídající oznamovací věty jsou např. <I>That building over there is the National Gallery.</I> Támhleta budova je Národní galerie. Je však možný i opačný případ, kdy tázací slovo představuje podmět, např. <I>Which of the boys is his son?</I> Který z těch chlapců je jeho syn? Tato otázka má neinvertovaný slovosled, tj. podmět předchází před slovesem, a odpovídá např. oznamovací větě <I>The tall boy is his son.</I> Ten vysoký chlapec je jeho syn. Rozdíl mezi přísudkovým jménem a podmětem lze vyjádřit u osobních zájmen, srov. <I>Which one is him?</I> (<I>which</I> podmět, např. při prohlížení fotografie: která z postav na fotografii představuje jeho?) a <I>Which one is he?</I> (<I>which one</I> jmenná část přísudku: které postavě na fotografii on odpovídá?) Tento rozdíl lze též vyjádřit slovosledem v nepřímé otázce, srov. <I>Can you tell me what that building is?</I> (<I>what</I> jmenná část přísudku) Můžete mi říci, co je támhleta budova? a <I>Can you tell me which of the boys is his son?</I> (tázací výraz podmět) Můžete mi říci, který z těch chlapců je jeho syn?
(e) Doplňovací otázky s příslovečnými proformami mají vždy inverzi, např. <I>When could you come?</I> Kdy byste mohl přijít? <I>Where does he live?</I> Kde bydlí? <I>Where has she gone?</I> Kam šla? <I>How did it happen?</I> Jak se to stalo? <I>Why are you so late?</I> Proč jdete tak pozdě?
<note id="12.12.3/P02">Poznámka: Starší jazyk měl více tázacích adverbií, např. <I>whence</I> odkud, <I>whither</I> kam, <I>wherefore</I> proč, <I>whereto</I> k čemu, <I>wherewith</I> s čím a jiné složeniny s -<I>where.</I> V současném jazyce se vyskytují jako stylistické prostředky některých funkčních stylů (v jazyce knižním, <I>whither</I> v jazyce novinářském).</note>
<I>How</I> se ptá na způsob (<I>in what manner</I>), např. <I>How is the word spelt?</I> (<I>How do you spell it?</I>) Jak se to slovo píše? <I>How was such an immense programme financed?</I> (Jones 65) Jak byl tak rozsáhlý program financován? nebo na míru, např. <I>How old is he?</I> Jak je starý? <I>How far can we generalize from animal experiments?</I> (Mackay 119) Jak dalece můžeme generalizovat z pokusů se zvířaty?
Na nástroj se lze ptát předložkovou vazbou, srov. <I>What did you open it with?</I> Čím jste to otevřel?
<I>Why</I> se ptá na příčinu (<I>for what reason</I>), např. <I>Why do you dislike him?</I> Proč ho nemáte rád? i na účel (<I>with what purpose</I>), např. <I>Why have you sent for me?</I> Proč jste pro mne poslal? Četné věty lze interpretovat oběma způsoby, např. <I>Why did he do it?</I> Proč to udělal? (<I>for what reason</I> i <I>with what purpose</I>?) Jednoznačně na příčinu se ptá hovorový tázací výraz <I>how come</I> (konstruovaný bez inverze), srov. <I>How come we didn’t get an answer?</I> Jakto, že jsme nedostali odpověď? Na účel se lze v krátkých větách ptát pomocí <I>what… for</I>: <I>What did he do it for?</I> Proč to udělal? Jiná zvláštnost anglické otázky tážící se na příčinu je konstrukce, v níž má tázací výraz formu nikoliv adverbiální (<I>why</I>), nýbrž nominální (<I>what</I>). Příčinný význam otázka v tomto případě odvozuje z přítomnosti kauzativního slovesa <I>make</I> (viz 8.62.3), např. <I>What makes you think so?</I> (= <I>Why do you think so?</I>) Proč si to myslíte? <I>What made you change your mind?</I> (= <I>Why did you change your mind?</I>) Proč jste si to rozmyslel? <I>What made him so cross?</I> (<I>= Why was he so cross?</I>) Proč se tak zlobil? <I>What makes you so sure?</I> (<I>= Why are you so sure?</I>) Proč jste si tak jist? apod.
<note id="12.12.3/P03">Poznámka 1: Doplňovací otázka může obsahovat více než jeden tázací výraz, např. <I>What did you say to whom?</I> Co jste komu řekl? <I>Where has he put what?</I> Kam co dal? <I>Who sent what to whom?</I> Kdo co komu poslal?</note>
<note id="12.12.3/P04">Poznámka 2: V běžně mluveném jazyce se tázací výrazy intenzifikují pomocí částice <I>ever</I>, která se píše jako samostatné slovo nebo řidčeji s tázacím slovem dohromady (kromě <I>why ever</I>, které se píše pouze jako dvě slova): <I>who ever</I> / <I>whoever</I>, <I>what ever</I> / <I>whatever</I>, <I>how ever</I> / <I>however</I>, <I>where ever</I> / <I>wherever</I> atd. <I>Who ever told you that?</I> Kdopak vám to řekl? <I>What ever is the matter?</I> Co se to jen děje?
Tázací výrazy se dále intenzifikují lexikálními prostředky <I>on earth</I>, <I>in the world</I>, <I>in heaven’s name</I>, <I>just</I>, <I>exactly</I>, <I>precisely</I> (srov. české <I>pro pána [krále]</I>, <I>u všech všudy</I> apod.), např. <I>How on earth did he get here?</I> Jak se sem (u všech všudy) dostal? <I>Who in the world is that fellow?</I> Kdo (u všech všudy) je ten člověk? <I>Why in heaven’s</I> <I>name can’t she keep quiet?</I> Proč u všech všudy nemůže být zticha? <I>What exactly</I> / <I>What precisely</I> / <I>Just what do you mean?</I> Oč vám vlastně jde? 
Ráz kleteb mají intenzifikační výrazy <I>the hell</I>, <I>the devil</I>, <I>the deuce</I>, <I>the dickens</I>, např. <I>What the hell</I> / <I>the devil</I> / <I>the deuce</I> / <I>the dickens does he want?</I> Co k čertu chce?</note>
(f) Tázací výrazy jsou v úzkém vztahu k neurčitým zájmenům a příslovcím. V obou případech máme co činit s proformami substantiv, adjektiv a adverbií, a to tázacími v prvém případě a neurčitými (existenciálními) v druhém. Vzájemný vztah obou souborů proforem je zřejmý ze skutečnosti, že předpokladem každé doplňovací otázky je oznamovací věta stejného obsahu, v níž místo tázacího výrazu stojí příslušné neurčité zájmeno nebo příslovce. Tak věta <I>Who came to meet you?</I> Kdo vám přišel naproti? předpokládá <I>Someone came to meet you.</I> Někdo vám přišel naproti. Podobně <I>What does he want?</I> Co chce? předpokládá <I>He wants something.</I> Něco chce. <I>Where has she gone?</I> Kam šla? <I>She has gone somewhere.</I> Někam šla. <I>How does he account for it?</I> Jak to vysvětluje? <I>He accounts for it somehow (in some way)</I>. Užije-li se neurčitých zájmen a příslovcí jako odpovědí na doplňovací otázky, otázka vlastně zůstává nezodpovězena, neboť to, co odpověď obsahuje, vyplývá už z otázky samotné.
Předpoklad, na němž se otázka zakládá, může ovšem být mylný, a pak proti tázací proformě stojí výraz záporný (popř. jiná forma popření), srov. <I>Who came to meet you? Nobody.</I> Kdo vám přišel naproti? Nikdo. <I>What does he want? Nothing.</I> Co chce? Nic.
(g) Na rozdíl od otázky zjišťovací, v níž kladná forma není prostředkem tvrzení obsahu a záporná forma není prostředkem jeho popření, neboť cílem zjišťovací otázky je právě zjištění, zda vyjadřovaný obsah platí či ne, v otázce doplňovací má kladná a záporná forma stejnou funkci jako ve větě oznamovací, tj. kladná forma obsah tvrdí, záporná ho popírá. Jinak řečeno zatímco skutečnost vzhledem k oběma otázkám <I>Did he go there?</I> Šel tam? a <I>Didn’t he go there?</I> Nešel tam? může být jak kladná (šel tam), tak záporná (nešel tam), skutečnost vyplývající z doplňovací otázky je ve shodě s její formou. Předpokladem kladné doplňovací otázky <I>Why did he go there?</I> Proč tam šel? je kladná oznamovací věta <I>He went there (for some reason).</I> Šel tam (z nějakého důvodu). Předpokladem záporné doplňovací otázky <I>Why didn’t he go there?</I> Proč tam nešel? je záporná oznamovací věta <I>He didn’t go there (for some reason).</I> Nešel tam (z nějakého důvodu).
Záporné doplňovací otázky se nejčastěji ptají na příčinu, např. <I>Why didn’t you protest?</I> Proč jste neprotestoval? <I>Why is it not possible?</I> Proč to není možné? Záporné dotazy na místo a čas jsou řídké, neboť předpokládají kontext, z něhož vyplývá, že je neuskutečnění děje vázáno na nějaké místo nebo čas, např. <I>Where is school attendance not compulsory?</I> Kde není školní docházka povinná? <I>When can’t he come?</I> Kdy nemůže přijít? Záporné otázky tázající se na jmenný člen jsou častější, např. <I>Who can’t swim?</I> Kdo neumí plavat? <I>Which of the children haven’t yet been vaccinated?</I> Které děti ještě nebyly očkovány?
Záporná tázací věta s <I>why</I> obracející se na 2. osobu má někdy funkci výzvy, např. <I>Why don’t you come round for a chat?</I> Proč nepřijdete na kus řeči? <I>Why don’t you make yourself comfortable?</I> Proč si neuděláte pohodlí? Výzvová funkce otázky s <I>why</I> většinou vyplývá z kontextu, avšak v případě <I>be</I> je vyznačena i formálně. V dotazu na příčinu se <I>be</I> časuje normálně, např. <I>Why aren’t you more careful?</I> Proč nejste opatrnější?, kdežto ve výzvě se zápor tvoří pomocí <I>do</I> (jako v imperativu): <I>Why don’t you be more careful?</I> Proč nejste opatrnější? (= <I>be more careful</I>).
Rozdíl mezi doplňovací otázkou a výzvovou tázací větou s <I>why</I> je též zřejmý z odpovědi, srov. <I>Why aren’t you polite to him? – Because he isn’t polite to me, either.</I> Proč k němu nejsi zdvořilý? – Protože on ke mně také není zdvořilý. <I>Why don’t you be polite to him? – All right, I’ll try to.</I> Proč k němu nejsi zdvořilý? – Dobrá, zkusím to.
(h) Stejně jako tázací věta zjišťovací (viz 12.12.1g) i tázací věta doplňovací může mít funkci otázky řečnické, tj. tázací forma nevyjadřuje otázku (nepřevládá záměr mluvčího dozvědět se to, co mu není známo), nýbrž má funkci důrazného, někdy i emotivně zabarveného tvrzení nebo popírání. Odpověď na řečnickou doplňovací otázku je evidentní ze situace. Kladná řečnická doplňovací otázka nejčastěji implikuje odpověď se záporným všeobecným kvantifikátorem, např. <I>What good is it?</I> (= <I>It’s no good.</I>) Jaký to má smysl? <I>What does he care?</I> (= <I>He doesn’t care.</I>) Co mu na tom záleží? <I>Who could have known it?</I> (<I>= Nobody could have known it.</I>) Kdo to mohl vědět?
Záporná řečnická otázka nejčastěji implikuje odpověď s kladným všeobecným kvantifikátorem, např. <I>Who doesn’t grumle at times?</I> (= <I>Everybody grumles at time.</I>) Kdo si někdy nepostěžuje. <I>When don’t I need money?</I> (<I>= I always need money.</I>) Kdypak nepotřebuji peníze?
Řidčeji je implikována specifická odpověď. Tento případ se liší od běžného typu řečnické otázky tím, že polarita implikované odpovědi je stejná jako polarita otázky, např. <I>Who brought you into this world? Who took care of you, worked for you, suffered for you?</I> Kdo tě přivedl na svět? Kdopak se o tebe staral, pro tebe pracoval a trpěl? Jednoznačně implikovaná specifická odpověď je <I>Matka.</I>
<note id="12.12.3/P05">Poznámka: Stejně jako u otázky zjišťovací o tom, zda jde o otázku skutečnou nebo řečnickou rozhoduje situace a/nebo kontext.</note>
(i) Ozvěnová otázka doplňovací
Pravá doplňovací otázka může být úvodní promluvou dialogu, např. <I>What brings you here?</I> Co vás sem přivádí? <I>Where have you been?</I> Kde jsi byl? Nebo může navazovat na předchozí text, avšak v tom případě se ptá na nějaký aspekt, který nebyl uveden, např. <I>I saw Charles the other day. – Where (did you see him)? – In the cinema.</I> Nedávno jsem viděl Karla. – Kde (jste ho viděl)? – V biografu.
Naproti tomu ozvěnová doplňovací tázací věta se vyskytuje pouze jako promluva navazovací, nikoliv úvodní. Mluvčí jí reaguje na předcházející větu se záměrem, aby byla zopakována některá její část, kterou buď nezaslechl nebo která ho udivila. Na rozdíl od pravé doplňovací otázky, která má klesavou intonaci jako věta oznamovací, tento typ tázací věty má stoupavou intonaci jako otázka zjišťovací, přičemž intonační centrum je na tázacím slově. Tuto intonační křivku mají jak úplné ozvěnové tázací věty, tak i eliptické. Lze do nich doplnit <I>did you say</I>, např. <I>They started at three a.m. – When did they start?</I> / <I>When?</I> / <I>When did you say they started?</I> Vyjeli ve tři ráno. – Kdy vyjeli? / Kdy? / Kdy jste říkal, že vyjeli? <I>It can take four hours. – How long can it take?</I> / <I>How long?</I> / <I>How long did you say it could take?</I> Může to trvat čtyři hodiny. – Jak dlouho to může trvat? / Jak dlouho? / Jak dlouho jste říkal, že to může trvat? <I>They wanted a health certificate</I>. – <I>What did they want?</I> / <I>What?</I> / <I>What did you say they wanted?</I> Chtěli lékařské vysvědčení. – Co chtěli / Co? / Co jste říkal, že chtěli? Srovnej: <I>She works as a typist. – Where (does she work)?</I> (pravá otázka doplňovací s klesavou intonací) Pracuje jako korespondentka. – Kde (pracuje)? <I>She works at the Inquiry Office. – Where (does she work)?</I> (tázací věta se stoupavou intonací žádající o opakování části předcházející věty) Pracuje v informační kanceláři. – Kde(že) (pracuje)?
<note id="12.12.3/P06">Poznámka 1: Slovosled souvětných otázek a změny v temporálním tvaru určitého slovesa viz 16.21.2 a 16.21.7.</note>
<note id="12.12.3/P07">Poznámka 2: Vedle dotazu na jmenný člen, např. <I>They’ve bought a caravan. What (have they bought)?</I> Koupili se přívěs. – Co (si koupili)? v neformálním hovoru se <I>what</I> může ptát na predikaci, např. <I>Charles has taken up riding. – Charles what?</I> Karel jezdí na koni. – Karel co? Samotné <I>what</I> se může vztahovat k celé větě jako projev údivu až nevěřícnosti: <I>Charles has taken up riding. – What?</I> Karel jezdí na koni. – Cože?</note>
<note id="12.12.3/P08">Poznámka 3: Obecná otázka žádající opakování (české <I>Prosím?</I>) <I/>se vyjadřuje nejčastěji pomocí <I>I beg your pardon?</I> nebo jen <I>Pardon?</I>, popř. <I>What did you say?</I> Co jste říkal?, zkráceně též (nezdvořile) <I>What?</I> Co? Kromě toho se vyskytují výrazy <I>Sorry?</I> (v britské agličtině), <I>Excuse me? Pardon me? Please?</I> (v americké angličtině) aj.</note>
Tázací věta žádající o opakování některé části věty může mít též formu, v níž tázací výraz nestojí na začátku, nýbrž na stejném místě jako ve větě oznamovací. I v této formě má stoupavou intonaci a tázací slovo je nositelem intonačního centra, např. <I>They started at three a.m. – They started when?</I> Vyjeli ve tři ráno. – Vyjeli kdy? <I>They wanted a health certificate. – They wanted what?</I> Chtěli lékařské vysvědčení. – Chtěli co? <I>I saw Neville the other day. – You saw who?</I> Onehdy jsem viděl Nevilla. – Viděls koho?
Od ozvěnových otázek je třeba lišit tázací věty, jimiž se mluvčí dotazuje na referenci nějakého anaforického prostředku, o níž se předpokládalo, že je mu známa. Tyto tázací věty mají klesavou intonaci s intonačním centrem na tázacím slově, např. <I>They wanted a health certificate. – Who wanted a health certificate?</I> Chtěli lékařské vysvědčení. – Kdo chtěl lékařské vysvědčení? <I>He went with the girls. – Which girls?</I> Šel s děvčaty. – S kterými děvčaty?
Ozvěnová otázka může následovat nejen po větě oznamovací, nýbrž i po větě tázací, např. <I>What’s matter with George? – What’s the matter with George?</I> Co je s Jiřím? – Co je s Jiřím? Obě otázky se opět liší intonací, první má intonaci klesavou, druhá stoupavou. Tento typ tázací věty vlastně představuje obsahovou část souvětné otázky závislou na <I>did you say? did you ask?</I> apod. řekl jste? ptal jste se? Pro toto pojetí svědčí odpověď, která odpovídá na <I>did you ask?</I> apod., nikoliv na obsah otázky, srov. <I>How do you know? – How do I know? – Yes.</I> (<I>That’s right.</I>) <I>How do you know?</I> Jak to víte? – Jak to vím? – Ano, jak to víte?
Následuje-li ozvěnová otázka po větě rozkazovací, užívá se pouze formy s tázacím výrazem v pozici příslušného větného členu, nikoliv v čele věty, např. <I>Write them a letter of apology. – Write them what?</I> Napište jim omluvný dopis. – Co jim mám napsat? Úplná forma by zněla obdobně jako v češtině: <I>What shall I write them?</I>
(j) Tázací věty bez určitého slovesa
V běžně mluveném jazyce se často užívá eliptických forem tázacích vět, obsahujících pouze tázací výraz. Tyto otázky ovšem nutně navazují na předcházející větu (představují kontextové elipsy), např. <I>My sister is getting married. – When?</I> Moje sestra se bude vdávat. – Kdy? <I>He’s gone out of town. – Where?</I> / <I>For how long?</I> Odjel z města. – Kam? / Na jak dlouho? <I>I must go there once more. – Why?</I> Musím tam jít ještě jednou. – Proč? Po záporné větě při dotazu na příčinu bývá <I>why not</I>: <I>He doesn’t approve of it. – Why not?</I> Neschvaluje to. – Proč?
Předložka se většinou postponuje: <I>What for?</I> Nač? Proč? <I>What about?</I> O čem? <I>Who with?</I> S kým? <I>Where from?</I> Odkud? Prepozice působí formálně: <I>With whom? About what? From where?</I> U <I>when</I> je však možná jen prepozice : <I>Since when?</I> Od kdy? <I>Till when?</I> Do kdy? Podobně <I>For how long?</I> Na jak dlouho?
Někdy však postavení předložky není záležitostí stylistickou, nýbrž rozlišuje pravou otázku doplňovací od ozvěnové, srov. <I>He broke the windo</I>w <I>to pieces. – What (did he do it) with?</I> Rozbil okno na kousky. – Čím (je rozbil)? Naproti tomu <I>He broke it with a hammer. – (He broke it) with what?</I> Rozbil to kladivem. – Čím?
<note id="12.12.3/P09">Poznámka: Eliptickou formu mívají ovšem i odpovědi, např. <I>How far is it? – About ten miles.</I> Jak je to daleko? – Asi deset mil. Neúplné formy otázek a odpovědí ukazují, že otázka a odpověď tvoří celek, k němuž je nutno při jejich interpretaci přihlížet. Např. věta <I>Try to get a postponement</I> má sama o sobě formu věty rozkazovací („Pokuste se získat odklad“), avšak v kontextu otázky <I>What did he finally decide to do? – Try to get a postponement</I> (Co se nakonec rozhodl udělat? – Pokusit se získat odklad) představuje oznamovací větu <I>He decided to try to get a postponement.</I></note>
<I>What</I> se vyskytuje též ve spojení s <I>if</I> a <I>about</I>, např. <I>What if he doesn’t get there in time?</I> Co když se tam nedostane včas? <I>What about your book?</I> Co vaše kniha?
Jinou formou tázací věty bez určitého slovesa, která se vyskytuje v běžně mluveném jazyce, je tázací věta infinitivní. V tomto případě nemáme co činit s elipsou, nýbrž s jmennou větou (viz 12.41.6), např. <I>Why pretend ignorance?</I> Proč předstírat nevědomost? <I>How tell the difference?</I> Jak to rozeznat? <I>Where find the time for it?</I> Kde na to najít čas? Infinitiv většinou implikuje modalitu záhodnostní nebo možnostní, srov. <I>How can one tell the difference?</I> Jak se to dá rozeznat? Ze situace však může vyplývat i interpretace nemodální, faktivní: <I>Why does he pretend ignorance?</I> Proč předstírá nevědomost? Nejčastější jsou infinitivní věty s <I>why</I>, obsahující infinitiv bez <I>to</I>, např. <I>Why tell me about it?</I> Proč o tom říkat mně? <I>Why ask us?</I> Proč se ptát nás?, které mívají funkci imperativní věty opačné polarity (viz 12.13), např. <I>Why worry about such trifles?</I> (<I>Don’t [let’s] worry...</I>) Proč si dělat starosti s takovými maličkostmi? (Nedělejte / nedělejme si...) <I>Why not give him a chance?</I> (<I>= Let’s give him a chance.</I>) Proč mu nedat příležitost? Odpověď je v takovém případě <I>Of course</I>, <I>That’s right</I>, <I>Let’s</I> apod.
V neslovesných tázacích větách se také vyskytuje infinitiv s <I>to</I>, který jim dodává deliberativního charakteru. Mluvčí na ně nečeká odpověď, např. <I>How to explain such behaviour?</I> Jak vysvětlit takové chování? <I>Where to turn?</I> Kam se obrátit?
Neslovesné tázací věty jsou někdy dvojčlenné (viz 12.5), mají podmět a jmenný přísudek. Užívá se jich jako replik, jimiž mluvčí reaguje na nějakou promluvu, která ho udivila či překvapila, např. <I>Can she never be quiet? – She quiet?</I> Což nemůže být nikdy zticha? – Ona a být zticha? <I>I’m afraid Tom has let us down. – What? Tom do such a thing? Never!</I> Obávám se, že nás Tom nechal na holičkách. – Cože? Že by Tom udělal něco takového? Nikdy!
<ref id="12.12.3/L01">Literatura: Baker 1970, Bolinger 1957, Cattell 1973, Daneš 1949, Dušková 1981a, 1984, Firbas 1976, Green 1975, Grepl 1965, Hajičová 1976, Huddleston 1970, Hudson 1975, Iwanicka 1976, Katz – Postal 1964, Křížková 1972, Langacker 1974, Malone 1967, Oleksy 1976, Pope 1976.</ref>'$
'8','0','12.13','12.13 Věta rozkazovací','Základní forma rozkazovací věty je imperativ 2. os. s nevyjádřeným podmětem, např. <I>Write in block letters.</I> Pište tiskacím. <I>Keep off the grass!</I> Nechoďte po trávě. <I>Pay at the desk</I>. Plaťte u pokladny. <I>Imagine a large and very complex computer.</I> (Moray 97) Představte si velký a velmi složitý počítač. (viz 8.83.2). Kromě rozdílů v pojetí 2. os. (viz 4.11) a vidové neutrálnosti anglického slovesa (viz 8.82.23) je mezi angličtinou a češtinou ve vyjadřování rozkazovacích vět imperativem v zásadě shoda. Ojediněle anglický imperativ odpovídá českému infinitivu, např. <I>Shake before use</I> (Před použitím zatřepat) nebo jednočlenné větě substantivní, např. <I>Look out!</I> Pozor! <I>Mind the step!</I> Pozor, schod! Větší rozdíly jsou ve vyjadřování některých významových odstínů imperativu (viz níže).
Vedle základního typu rozkazovacích vět bez vyjádřeného podmětu se někdy vyskytují rozkazovací věty s vyjádřeným podmětem. Vyjádření podmětu v rozkazovací větě je příznačné pro živý rozhovor. Mluvčí tím chce adresáta zainteresovat, nebo je-li přítomno více osob, specifikovat, např. <I>You wait and see!</I> Počkej a uvidíš! <I>You bet!</I> Vsaď se! <I>You move a bit further and you squeeze yourself between us.</I> Ty se trochu posuň a ty se mezi nás vmáčkni. Někdy je vyjádření podmětu imperativu 2. osoby výrazem negativní emoce (podrážděnosti apod.), např. <I>You mind your own business.</I> Ty si hleď svého. <I>You be quiet.</I> Ty buď zticha. Od oznamovacích vět se tyto rozkazovací věty liší tím, že je podmětové osobní zájmeno vždy přízvučné.
Vedle základního typu rozkazovacích vět bez vyjádřeného podmětu se někdy vyskytují rozkazovací věty s vyjádřeným podmětem. Vyjádření podmětu v rozkazovací větě je příznačné pro živý rozhovor. Mluvčí tím chce adresáta zainteresovat nebo je-li přítomno více osob, specifikovat, např. <I>You wait and see!</I> Počkej a uvidíš! <I>You bet!</I> Vsaď se! <I>You move a bit further and you squeeze yourself between us.</I> Ty se trochu posuň a ty se mezi nás vmáčkni. Někdy je vyjádření podmětu imperativu 2. osoby výrazem negativní emoce (podrážděnosti apod.), např. <I>You mind your own business.</I> Ty si hleď svého. <I>You be quiet.</I> Ty buď zticha. Od oznamovacích vět se tyto rozkazovací věty liší tím, že je podmětové osobní zájmeno vždy přízvučné.
Rozkazovací věty mají někdy podmět v 3. osobě, jímž je nejčastěji neurčité zájmeno odkazující na nespecifikovanou osobu, popř. jméno vlastní, např. <I>Somebody switch on the light.</I> Rozsviťte někdo. <I>Everybody sign themselves</I> (<I>yourselves</I>)<I>.</I> Všichni se podepište. <I>One of you go and see if the gate is unlocked.</I> Jděte se někdo podívat, jsou-li vrata odemčená. <I>Sally and Sam come nearer.</I> Sally a Same, pojďte blíž.
<note id="12.13/P01">Poznámka: Podmětové vlastní jméno u imperativu se od vokativu liší jen intonací. Vokativ je samostatná intonační jednotka oddělená pauzou, kdežto vlastní jméno v podmětu imperativu se připojuje ke slovesu bez přerušení intonační křivky.</note>
U záporného imperativu tvořeného pomocí <I>don’t</I> stojí podmět, pokud je vyjádřen, mezi <I>don’t</I> a infinitivem, např. <I>Don’t you be so sure.</I> Nebuď si tak jist. <I>Don’t you dare (to) touch me.</I> Neopovaž se na mne sáhnout. <I>Don’t anybody move.</I> Nikdo se nehýbejte. Ojediněle stojí podmět i za kladným imperativem ve spojení <I>mind you</I> (= <I>please note</I>), které už nemá funkci imperativní, nýbrž kontaktovou (podobně jako <I>look</I> podívej se, <I>listen</I> poslyš), např. <I>I have no objection, mind you, but I think it unwise.</I> Podotýkám, že nemám námitek, ale považuji to za nemoudré.
Rozkazovací věty s adresátem v 3. osobě se častěji vyjadřují pomocí <I>let</I>, které je nutné, je-li podmětem osobní nebo ukazovací zájmeno, např. <I>Let him proceed.</I> Ať pokračuje. <I>Let that be a lesson to you.</I> Nechť je to pro vás ponaučení. <I>Let</I> je pravidelný prostředek rozkazovací věty, je-li podmět 1. osoba (viz 8.83.2).
Základní význam rozkazovacích vět je vyjadřování rozkazu ve větě kladné, zákazu ve větě záporné, např. <I>Do your homework before you go out.</I> Napiš úkol, než půjdeš ven. <I>Don’t smoke.</I> Nekuřte. (Při nepřímém vyjádření se rozkaz uvádí slovesem <I>tell</I>.) K zmírnění rozkazu lze použít tázacího dovětku, srov. <I>Be quick, will you?</I> Pospěš si, ano? Základní význam rozkazovací věty nabývá podle jejího obsahu a širšího kontextu různých odstínů.
Poněkud slabší než rozkaz je žádost, např. <I>Deduct the sum from her salary.</I> Strhněte jí tu částku z platu. (Opisné vyjádření obsahuje sloveso <I>demand</I>.)
Rozkazovací věta dále často vyjadřuje zdvořilou žádost (s možností použít <I>please</I> na začátku nebo na konci; opisně ji vyjadřuje sloveso <I>ask</I>). Např. <I>Please take the letters to the post.</I> / <I>Take the letters to the post please.</I> Vezměte prosím vás ty dopisy na poštu.
Další významové odstíny rozkazovací věty jsou prosba, např. <I>Don’t be cross with me.</I> Nezlob se na mne. <I>Please take me with you.</I> Vezmi mě prosím tě s sebou (srov. <I>he begged</I>, <I>pleaded</I>, <I>asked me [not] to...</I>); varování, např. <I>Don’t try my patience too far.</I> Nepokoušejte příliš mou trpělivost. <I>Drive carefully.</I> Jeďte opatrně (srov. <I>he warned me [not] to...</I>); rada, např. <I>Consult your doctor.</I> Poraďte se s lékařem (srov. <I>he advised me to...</I>); nabídka, výzva, např. <I>Try this cake.</I> Ochutnejte tento koláč. <I>Sit down.</I> Sedněte si (srov. <I>they offered me...</I>); přání, např<I>. Have a good time.</I> Mějte se dobře (srov. <I>he wished us ...</I>); návrh, např. <I>Ask Charles</I>. Požádejte Karla (srov. <I>he suggested asking</I>...), nejčastěji v 1. osobě plurálu, např. <I>Let’s go to the</I>
<I>cinema.</I> Pojďme do biografu; návod, instrukce, např. <I>Insert a coin and press the button</I>. Vhoďte minci a zmačkněte tlačítko. <I>Take the first turning to the left</I>. Zahněte první ulicí vlevo; aj.
<note id="12.13/P02">Poznámka: Odpověď na rozkazovací větu závisí na jejím významu. Na rozkaz není třeba odpovídat verbálně, pokud je hned vykonán. Má-li být vykonán později, souhlas se vyjadřuje pomocí <I>all right</I> (v amer. angličtině <I>O.K</I>.) dobrá nebo <I>yes</I> se zdvořilostním vokativem, popř. <I>yes, I will</I>, např. <I>Do your homework. – All right.</I> / <I>Yes,</I>
<I>mum.</I> / <I>Yes, I will</I>. Napiš úlohu. – Dobrá. / Ano, maminko. / Ano, napíši. Odmítnutí rozkazu se vyjadřuje pomocí <I>I’m sorry I can’t</I>, s uvedením příčiny, např. <I>I’m sorry I can’t, I’ve left my textbook behind</I>. Nemohu, zapomněl jsem si učebnici. Na nabídku a přání se odpovídá <I>Thank you.</I> Děkuji.</note>
Při vyjadřování těchto významových odstínů jsou mezi angličtinou a češtinou některé rozdíly. Tak anglickému imperativu vyjadřujícímu návod odpovídá v češtině často reflexivní forma slovesná nebo 1. osoba plurálu (zejména v kuchařských předpisech a jiných návodech), srov. <I>Empty the contents of this packet into a</I>
<I>saucepan and add 1 pint of cold water. Bring to the boil, stirring continuously; partially cover and allow to</I>
<I>simmer for 5 minutes, stirring occasionally</I>. Obsah sáčku se vysype (vysypeme) do rendlíku a přidá se (přidáme) pinta studené vody. Uvede se (uvedeme) do varu za stálého míchání; nechá se (necháme) pod pokličkou povařit pět minut za občasného zamíchání. V tomto případě má imperativ v angličtině širší použití než v češtině. Naopak imperativ vyjadřující zdvořilou žádost je častější v češtině. V angličtině mu často odpovídá <I>will you...</I>, srov. <I>Will you pass me the sugar, please</I>. Podejte mi prosím vás cukr apod. Zdvořilejší formy žádosti s kondicionálem se vyskytují v obou jazycích, např. <I>Would you (kindly) reach me the</I>
<I>dictionary</I>. Podal byste mi (laskavě) slovník. <I>Could you give me a lift.</I> Mohl byste mě svézt. <I>Would you be so kind as to take him this</I>
<I>parcel</I>. Byl byste tak alskav a vzal mu tento balíček. <I>Would it be too much trouble for you to take this parcel to</I>
<I>the office?</I> Bylo by to příliš velké obtěžování, kdybyste vzal tento balíček do kanceláře?
Zdvořilé žádosti lze též vyjádřit pomocí <I>may</I> ve vazbě <I>may I trouble you to do sth.</I> / <I>for something</I>, např. <I>May I trouble you to take a message to my office?</I> Mohu vás prosit (= obtěžovat), abyste něco vyřídil u mne v kanceláři? <I>May I trouble you for a match?</I> Mohu vás poprosit o zápalku? Kromě těchto prostředků má angličtina pro vyjádření zdvořilé žádosti některé vazby, které v češtině nemají obdobu, srov. <I>Would you mind</I>
<I>lending me your pen?</I> Půjčil byste mi prosím vás pero? (= Vadilo by vám půjčit mi pero?), <I>I wonder if you could</I>
<I>post a parcel for me</I>. Mohl byste odeslat tento balíček?
<note id="12.13/P03">Poznámka: <I>Let’s</I> se někdy přestává pociťovat jako imperativ 1. osoby plurálu a nabývá funkce neměnné částice s výzvovou funkcí: <I>I propose that we</I> / <I>you</I>. Doklad o tomto funkčním přehodnocení jsou vazby, v nichž po <I>let’s</I> následuje zájmeno, např. <I>let’s you and me do the dishes, let’s us do the dishes</I>. Ty a já umyjme nádobí. Tyto vazby mají velmi neformální, hovorový charakter a někteří mluvčí je nepovažují za přijatelné.</note>
Vedle své hlavní funkce vyjadřovat rozkaz a odvozené významy má imperativ v obou jazycích sekundární funkci vyjadřovat podmínku, např. <I>Spare the rod and spoil the child.</I> (přísloví) Šetři rákosku a zkazíš dítě. <I>Ask me no questions and I’ll tell no lies.</I> Na nic se mne neptej a neřeknu ti žádné lži. <I>Tidy up your room or I’ll take away your teddy bear.</I> Ukliď si pokoj nebo ti vezmu medvídka. Srovnej <I>if you spare the rod</I>... šetříš-li rákosku..., <I>if you ask me no questions</I>… nebudeš-li se mne na nic ptát…, <I>if you don’t tidy up your room</I>... neuklidíš-li si pokoj... Vyjadřování podmínky imperativem je omezeno na případy, v nichž při splnění podmínky následek nastává automaticky. Podmínkovou větu <I>If you change your mind, let me know.</I> (Rozmyslíte-li si to, dejte mi vědět) na imperativ převést nelze, srov. *<I>Change your mind and let me know.</I> Někdy imperativ v souvětí s <I>and</I> připouští obě interpretace, např. <I>Don’t eat sweets and your won’t be fat.</I> Nejez sladkosti a nebudeš tlustá: (1) <I>if you don’t eat sweets</I>... nebudeš-li jíst sladkosti...; (2) <I>I recommend</I> / <I>warn you not to eat sweets</I>... doporučuji ti / varuji tě, abys nejedla sladkosti...
Základní význam imperativu je blízký modalitě nutnostní a záhodnostní (viz 8.44.31, 8.44.41), např. <I>You mustn’t be so hasty.</I> Nesmíte být tak ukvapený (srov. <I>Don’t be so hasty</I>), <I>You shall do what he asks.</I> Uděláš, co žádá (srov. <I>I order you to do what he asks</I>), <I>You are to wait till he comes back.</I> Máte počkat, až se vrátí (<I>it is his order</I> / <I>request that you should wait…</I>). Význam rozkazu může mít i budoucí čas (i vyjádřený průběhovým tvarem), např. <I>You will report at the office at eight.</I> Budete se hlásit v kanceláři v osm hodin (srov. <I>Report at the office at eight</I>), <I>You are staying in bed today.</I> Dnes zůstaneš v posteli (srov. <I>I order you to stay in bed today</I>) apod.
Význam imperativu mají dále neslovesné věty substantivní, adverbiální a infinitivní, např. <I>The salt, please.</I> Sůl, prosím. <I>Not so fast!</I> Ne tak rychle! <I>Down!</I> Lehni! K zemi! <I>This way!</I> Tudy! apod. (viz 12.41, 5, 6).
Rozkazovací věty jsou v různých stylech spisovného jazyka zastoupeny různou měrou. Nejčastěji se vyskytují v jazyce dialogickém (běžném rozhovoru). S některými typy (s 1. osobu plurálu a s 2. osobu bez vyjádřeného podmětu) se však setkáváme i v jazyce odborném, např. <I>Let us assume</I> / <I>suppose that...</I> Předpokládejme, že..., <I>Let us consider</I> / <I>examine…</I> Uvažujme / zkoumejme..., <I>Note...</I> Všimněte si..., <I>Compare...</I> Srovnejte… (srov. též <I>see</I> viz, <I>cf. [confer]</I> srov. aj.).
<note id="12.13/P04">Poznámka 1: Imperativu slovesa <I>suppose</I> se v běžně mluveném jazyce užívá k vyjádření návrhu (tentativní výzvy) (podobně jako <I>let’s</I>), např. <I>Suppose we go for a swim.</I> Což abychom si šli zaplavat. V základním významu odpovídá českému „dejme tomu, předpokládejme“: <I>Suppose it’s true.</I> Dejme tomu, že to je pravda.</note>
<note id="12.13/P05">Poznámka 2: Imperativ slovesa <I>bar</I> se přehodnotil v předložku, sorv. <I>bar one</I> kromě jednoho. Také <I>let</I> ve vazbě <I>let alone</I> pozbytlo imperativního významu. Vazba odpovídá českému <I>natož</I>, srov. <I>I can hardly walk, let alone run.</I> Sotva jdu, natož abych běžel.</note>
<note id="12.13/P06">Poznámka 3: Neměnnou formu mají imperativní kletby (nelze je užít v záporu a s jiným předmětem než <I>it</I> nebo <I>you</I>), srov. <I>Blast you</I> / <I>it!</I> Proklatě! <I>Damn you</I> / <I>it!</I> Proklatě!</note>
<note id="12.13/P07">Poznámka 4: Po větách s imperativem se v angličtině zpravidla píše tečka, např. <I>Don’t worry.</I> Nedělej si starosti. <I>Please call me at six a.m.</I> Ráno mě prosím vás vzbuďte v šest. Jen po imperativech vyjadřujících naléhavou výstrahu se píše vykřičník, např. <I>Look out!</I> Pozor!</note>'$
'9','0','12.14','12.14 Věty zvolací','Na rozdíl od češtiny, v níž zvolací věta netvoří samostatný, formálně odlišený větný typ (odlišuje se pouze intonací, kdežto syntaktická struktura je stejná jako ve větě oznamovací, tázací, rozkazovací nebo přací), v angličtině má zvolací věta distinktivní syntaktickou struktur, kterou se zřetelně odlišuje od ostatních intenčních větných typů. Nejčastější typ zvolací věty se vyznačuje prepozicí slovesného doplnění uvedeného počátečním <I>how</I> nebo <I>what</I>. Tím se zvolací věta podobá otázce, avšak liší se od ní neinvertovaným slovosledem, který je jako ve větě oznamovací, tj. podmět předchází před určitým slovesem, např. <I>How well I remember it!</I> Pamatuji si to tak dobře! <I>How thin she is!</I> Je tak hubená! <I>What fun we used to have together!</I> Mívali jsme spolu takovou legraci!
<I>How</I> ve zvolacích větách má funkci intenzifikátoru, tj. vyjadřuje vysokou míru příslušné kvality nebo děje (viz 13.41.26 b). Tato funkce je zřejmá z možnosti dplnit <I>much</I> nebo <I>well</I> (popř. <I>badly</I>, <I>ill</I>), je-li <I>how</I> užito samostatně, srov. <I>How I envy you!</I> Tak vám závidím! – <I>How much I envy you!</I>, a z alternativního vyjádření pomocí <I>so</I>, srov. <I>I remember it so well!</I> Pamatuji si to tak dobře! <I>She is so thin!</I> Je tak hubená! <I>I envy you so (much)!</I> Tak (moc) vám závidím! Nestupňovatelné slovesné významy proto zvolací větu se samostatným <I>how</I> netvoří, srov. *<I>How they treated you!</I> *Tak s vámi zacházeli! Je možná pouze forma, v níž <I>how</I> intenzifikuje určení způsobu (nikoliv slovesný význam), srov. <I>How well</I> / <I>badly they treated you!</I> Zacházeli s vámi tak dobře / špatně!
Také <I>what</I> má funkci intenzifikační, což je patrno z alternativního vyjádření pomocí <I>such</I>: <I>We used to have such fun together!</I> Mívali jsme spolu takovou legraci! Stojí-li samotné <I>what</I> před substantivem, které nevyjadřuje stupňovatelný pojem, je vždy implikována nějaká kvalifikace (pozitivní nebo negativní) a tuto kvalifikaci <I>what</I> intenzifikuje, např. <I>What ideas he has!</I> Ten má ale nápady! = <I>What strange</I> / <I>silly</I> / <I>good</I> apod. <I>ideas he has!</I> Jaké má divné / hloupé / dobré apod. nápady!
Zvolací <I>what</I> se liší od tázacího <I>what</I> jak po stránce formální, tak po stránce významové. Tázací <I>what</I> je determinátor stejně jako člen, tj. přítomnost jednoho z těchto prostředků vylučuje druhý, srov. <I>He made a discovery.</I> Udělal objev. – <I>What discovery</I> (nikoliv *<I>What a discovery</I>) <I>did he make?</I> Jaký udělal objev? Zvolací <I>what</I> je modifikátor stejně jako adjektivum, tzn. že determinaci členem nevylučuje. Determinace se zde omezuje na člen neurčitý, který se postponuje jako u <I>both</I> a <I>all</I> (viz 4.71.3, 4), srov. <I>What a discovery he has made!</I> Jaký to udělal objev! Další rozdíl spočívá v tom, že výskyt substantivního <I>what</I> je ve zvolací větě značně omezen, kdežto tázací <I>what</I> tomuto omezení nepodléhá, srov. <I>What offers did he refuse?</I> Jaké nabídky odmítl? – <I>What offers he refused!</I> Jaké nabídky odmítl! x <I>What did he refuse?</I> Co odmítl? – *<I>What he refused!</I> Co odmítl! Zvolací věta se substantivním <I>what</I> vyžaduje slovesné významy schopné kvantitativní nebo kvalitativní intenzifikace, např. <I>What I could tell you about him!</I> Co já bych vám o něm mohl vyprávět! W<I>hat she suffered!</I> Co vytrpěla! Po sémantické stránce zvolací <I>what</I> vyjadřuje kladné či záporné hodnocení nebo intenzifikaci, kdežto tázací <I>what</I> se táže na kvalitu, srov. <I>What (excellent) offers he refused!</I> Jaké (skvělé) nabídky odmítl! – <I>What (kind of) offers did he refuse?</I> Jaké (= jaký druh) nabídky odmítl? <I>What (severe) hardships they had to bear!</I> Jaké velké nesnáze museli snášet! – <I>What (kind of) hardships did they have to bear?</I> Jaké (= jaký druh) nesnáze museli snášet?
Forma s <I>how</I> / <I>what</I> představuje nejčastější a zcela neutrální typ anglické zvolací věty. Odpovídající forma česká je naproti tomu dost knižní. V češtině se častěji vyskytují zvolací věty s <I>tak</I> / <I>takový</I> / <I>tolik</I> atd., jejichž anglické protějšky se <I>so</I>, <I>such</I> jsou výrazně hovorové a značně řidší než typ s <I>how</I> / <I>what</I>. Proto česká zvolací forma s <I>tak</I> / <I>takový</I> / <I>tolik</I> atd. často odpovídá anglické větě s <I>how</I> / <I>what.</I>
<note id="12.14/P01">Poznámka: Typ se <I>so</I> / <I>such</I> se s češtinou shoduje po syntaktické stránce. V obou jazycích má věta formu věty oznamovací a její zvolací funkci indikuje intonace (za přispění intenzifikátorů), srov. <I>I haven’t seen yo so long!</I> Už jsem tě tak dlouho neviděl!</note>
Jiný častý typ zvolací věty je jednočlenná věta neslovesná, např. <I>Shame!</I> Hanba! <I>Land!</I> Země (pevnina)! <I>Fine!</I> Dobře! Výborně! <I>What nonsense!</I> Takový nesmysl! <I>What impudence!</I> Taková nestoudnost! <I>What a silly joke!</I> Takový hloupý vtip! <I>How odd!</I> To je ale divné! (viz 12.41.1, 3, 4).
Dále se vyskytuje zvolací typ formálně totožný se zápornou zjišťovací otázkou, např. <I>Isn’t it exciting!</I> Je to tak vzrušující! <I>Hasn’t he given us a surprise!</I> Ten nás ale překvapil! Od záporných zjišťovacích otázek se zvolací věty tohoto druhu liší intonací (klesavou nebo stoupavě klesavou na rozdíl od typicky stoupavé intonace zjišťovací otázky, viz 12.12.1a). Zápor v tomto typu zvolacích vět větný obsah nepopírá, nýbrž tvrdí. Musí mít vždy redukovanou formu <I>n’t</I>. Věta <I>Hasn’t he gone a long way</I> může být podle intonace otázkou (Nedotáhl to daleko?) nebo zvoláním (Ten to ale dotáhl daleko!), kdežto věta s neredukovaným záporem <I>has he not gone a long way</I> vyjadřuje pouze otázku. Tvrdící funkce záporu vyžaduje výrazy specifické pro kladné věty (na rozdíl od výrazů specifických pro věty záporné, viz 12.15.4), např. <I>Aren’t some people fools!</I> Někteří lidé jsou ale blázni!
Stejně jako jiné typy anglických vět s inverzí kromě vět tázacích je tento typ zvolací věty řídký. Ještě řidčeji se vyskytuje zvolací věta s formou zjišťovací otázky kladné, např. <I>Has it done me good!</I> To mi ale udělalo dobře! To bych řekl, že mi to udělalo dobře!
S formou doplňovací otázky s funkcí zvolání se setkáváme pouze u typu <I>should... but</I> (viz 8.44.43), např. <I>Who should turn up but Charles with some pals!</I> Kdo se neobjevil jako Karel s kamarády!
Zvolací věty jsou pro svůj expresivní, emotivní charakter příznačné pro běžně mluvený jazyk, a to nejen dialogický, neboť pocity lze vyjadřovat i bez adresáta. V odborném a zpravodajském jazyce se nevyskytují.
K větám zvolacím se dále řadí věty přací, které však na rozdíl od vlastních vět zvolacích většinou nemají specifickou formu. Tím se též liší od přacích vět v češtině, kde tvoří samostatný větný typ, srov. <I>Kéž (by byli) přijeli včas!</I> V angličtině se přací věty tvoří několika způsoby:
(a) Archaizující typ s přítomným konjunktivem, omezený na více méně ustálená rčení, např. <I>Heaven fobid!</I> Bůh (nebesa) chraň! Je-li v čele věty adverbiální výraz, dochází k inverzi podmětu a přísudku, např. <I>Long live equality!</I> Ať žije rovnost!
(b) Přací věty s <I>may</I> a inverzí podmětu, např. <I>May no harm befall you!</I> Kéž vás nepotká nic zlého! Tyto dva typy se vyznačují specifickou syntaktickou strukturou (viz 14.11). Na rozdíl od typu (a) tento typ není omezen na ustálená spojení, má však knižní ráz.
(c) Češtině nejbližší je typ s počátečním <I>If only...</I>, po němž následuje préteritum (u slovesa <I>be</I> též konjunktiv préterita), jde-li o přání týkající se přítomnosti, <I>would</I>, jde-li o přání týkající se budoucnosti, a plusquamperfektum, jde-li o nesplněné přání v minulosti, např. <I>If only one could see into the future!</I> Kdyby tak člověk mohl vidět do budoucna! <I>If only I were</I> / <I>was younger!</I> Kdybych tak byl mladší! <I>If only he had listened to you!</I> Kdyby (kéž by) vás byl poslechl! Tento typ má stejnou strukturu jako věta podmínková. Liší se od ní nepřítomností hlavní věty a klesavou intonací. Vyskytuje se v běžně mluveném jazyce.
(d) Nejčastější typ věty přací je závislá obsahová věta po <I>wish</I> (viz 16.21.5). Přání týkající se přítomnosti se vyjadřuje préteritem (u slovesa <I>be</I> též konjunktivem préterita), budoucnosti pomocí <I>would</I> + infinitivem a minulosti plusquamperfektem. <I>Could</I> může vyjadřovat současnost i následnost. Tento typ je hovorovější než české věty s <I>kéž</I>, např. <I>I wish I knew what he really thinks!</I> Přál bych si, abych věděl, co si opravdu myslí! <I>I wish I had a job at which I could earn a decent wage.</I> (Fraser 273) Přál bych si mít práci, kde bych si vydělal slušnou mzdu. <I>I wish you wouldn’t talk like that.</I> Přála bych si, abys tak nemluvil. <I>I wish I hadn’t seen it.</I> (Adams 162) Kéž bych to byl neviděl!
Obsahové přací souvětí má někdy v hlavní větě kondicionál lexikálního slovesa <I>would</I> (zpravidla s vynechaným podmětem <I>[I] would</I>) přál bych si, chtěl bych, např. <I>Would (that) it were otherwise!</I> Kéž by tomu bylo jinak! <I>Would (that) I had not come!</I> Kéž bych byl nepřišel! Přací věty s <I>would</I> mají knižní, archaizující ráz.
Přací význam mají též věty uvedené <I>it’s a pity that...</I> škoda, že..., které jsou v angličtině méně časté než v češtině, takže české <I>škoda, že</I> je často vhodným ekvivalentem anglické věty s <I>I wish</I>, srov. <I>I wish I had been there!</I> Škoda, že jsem tam nebyl.
<ref id="12.14/L01">Literatura: Bolinger 1967b, Elliott 1974, Green 1975, Hudson 1975.</ref>'$
'10','0','12.15','12.15 Zápor','Postoj mluvčího k sdělované skutečnosti se projevuje také v tom, zda má věta podobu kladnou nebo zápornou. Kladnou formou mluvčí sdělovaný obsah tvrdí (ve větě oznamovací) nebo vyjadřuje svůj kladný postoj k jeho realizaci (ve větě rozkazovací a přací), např. <I>I have told him about it.</I> Řekl jsem mu o tom. <I>Tell him about it.</I> Řekni mu o tom. <I>I wish you would tell him about it.</I> Přál bych si, abys mu o tom řekl. Zápornou formou mluvčí sdělovaný obsah popírá nebo vyjadřuje svůj záporný postoj k jeho realizaci: <I>I haven’t told him about it.</I> Neřekl jsem mu o tom. <I>Don’t tell him about it.</I> Neříkej mu o tom. <I>I wish you wouldn’t tell him about it.</I> Přál bych si, abys mu o tom neříkal.
Tvrdící funkce kladné formy a popírací funkce záporné formy se neuplatňuje v pravé otázce zjišťovací, neboť tou se platnost větného obsahu teprve zjišťuje, tj. jeho potvrzení nebo popření je vyjádřeno až v odpovědi, srov. <I>Have you told him about it? – Yes.</I> / <I>No.</I> Řekl jsi mu o tom? – Ano. / Ne.
<note id="12.15/P01">Poznámka: Obrácení funkce kladu a záporu, tj. tvrzení formou zápornou a popírání formou kladnou je prostředek vyjadřování citově zabarveného (rozhořčení, ironie, sarkasmu apod.), např. <I>A fat lot you care!</I> Vám tak na tom záleží! (= Vám na tom vůbec nezáleží.) <I>Haven’t I told you that?</I> Neříkal jsem vám to? <I>Wasn’t it marvellous!</I> To bylo báječné! (zvolání, viz 12.14). Opačná platnost kladu a záporu může vyplývat ze situace (v mluveném jazyce se projevuje intonací), např. <I>What an original idea!</I> Jaká to originální myšlenka! může v náležitém kontextu znamenat „To není vůbec nová myšlenka“.</note>'$
'11','0','12.15.1','12.15.1 Vyjadřování záporu','Zatímco funkce záporu je v anglčitině a češtině v podstatě stejná (s dílčím rozdílem se setkáváme v záporné zjišťovací otázce, viz 12.12.1 d, e), ve vyjadřování záporu jsou mezi oběma jazyky značné rozdíly. Liší se nejen repertoár záporných prostředků obou jazyků, nýbrž (a to hlavně) struktura záporné věty.
Proti jedné české záporce <I>ne</I>, která má jak funkci nezávislé věty (v odpovědi na zjišťovací otázku, srov. knižní <I>nikoliv</I>), tak funkci gramatického záporu ve větě (který se připojuje nejčastěji ke slovesu, s nímž tvoří jedno slovo), jsou v angličtině záporky dvě, <I>no</I> a <I>not</I>. <I>No</I> má funkci větnou v odpovědi na zjišťovací otázku (v protikladu k <I>yes</I> ano), např. <I>Have you been waiting long? – No, I’ve only just arrived.</I> Čekáte dlouho? – Ne, právě jsem přišel. Ve funkci determinátoru odpovídá českému <I>žádný</I>. Záporkou <I>not</I> se zezáporňuje sloveso nebo jiný větný člen, např. <I>I dare not ask.</I> Netroufám si zeptat se. <I>Will you be using the typewrite? – Not at the moment.</I> Budete potřebovat psací stroj? – Teď zrovna ne.
Soubor záporných kvantifikátorů <I>nobody, no one</I> (nikdo), <I>nothing</I> (nic), <I>never</I> (nikdy), <I>nowhere</I> (nikde, nikam) je v angličtině bohatší o <I>neither</I> (ani jeden ze dvou) a <I>none</I>, jež je substantivní formou k <I>no</I> žádný.
Hlavní rozdíl mezi angličtinou a češtinou je však ve struktuře záporné věty. Zatímco v češtině se při celkovém popření větného obsahu uplatňuje záporová shoda, tj. zápor se obligatorně vyjadřuje nejen u slovesa, ale i u výrazů obecné platnosti, v angličtině se zápor vyjadřuje pouze jednou. Je-li ve větě záporný výraz obecné platnosti, musí mít sloveso formu kladnou, srov. <I>I have never thought about it.</I> Nikdy jsem o tom nepřemýšlel (doslova Nikdy jsem o tom přemýšlel). <I>Nobody objected.</I> Nikdo neměl námity (doslova Nikdo namítal). Je-li zápor u slovesa, musí mít výraz obecné platnosti formu s <I>any</I> (viz 4.72.21).
Nadto záporná částice <I>not</I> nemůže stát u lexikálního slovesa (kromě <I>be</I> a <I>have</I>). Připojuje se pouze k slovesům pomocným a modálním, s nimiž v běžně mluveném jazyce většinou vytváří jedno slovo, a to v redukované formě <I>n’t</I> (<I>shan’t</I>, <I>won’t</I>, <I>haven’t</I>, <I>isn’t</I>, <I>can’t</I>, <I>needn’t</I>, <I>shouldn’t</I>, <I>wouldn’t</I> atd., viz 8.42), např. <I>That won’t help.</I> To nepomůže. <I>The drawer wasn’t locked.</I> Zásuvka nebyla zamčena. V prostém prézentu a préteritu lexikálních sloves se zápor tvoří pomocí <I>do</I>, které stejně jako ostatní pomocná slovesa většinou vytváří s <I>not</I> (v redukované formě <I>n’t</I>) jedno slovo: <I>don’t</I>, <I>doesn’t</I>, <I>didn’t</I>. Schéma záporné konjugace je tedy u všech sloves kromě lexikálního <I>be</I> a <I>have</I> stejné: určitý tvar slovesný – <I>not</I> – neurčitý tvar slovesný, srov. <I>We shan’t wait dinner for her.</I> Nebudeme na ni čekat s obědem. – <I>We didn’t wait dinner for her.</I> Nečekali jsme na ni s obědem. <I>It needn’t worry her.</I> To jí nemusí dělat starosti. – <I>It doesn’t worry her.</I> To jí nedělá starosti. (Zápor lexikálních sloves <I>be</I> a <I>have</I> viz 8.31.2 a 8.32.2).
V případech, kdy pomocné sloveso může mít redukovaný tvar, jsou v běžně mluveném jazyce možné dvě formy záporu, s redukovaným slovesem + <I>not</I> nebo neredukovaným slovesem, k němuž se připojuje <I>n’t: He’s not acting wisely</I> / <I>He isn’t acting wisely.</I> Nejedná moudře. <I>We’ve not been here long</I> / <I>We haven’t been here long.</I> Nejsme tady dlouho. (O rozdílech mezi těmito tvary viz 8.43).
Zápor u slovesa, ať v redukované formě <I>n’t</I> či neredukované <I>not</I>, je nepřízvučný. Může však být emfaticky vytčen jako jediná rematická složka věty (viz 14.36), a pak má kontrastní přízvuk: <I>You have neglected your duty. – I have NOT neglected my duty.</I> Zanedbal jste svou povinnost. – NEzanedbal jsem svou povinnost. Kontrastní přízvuk může v tomto případě stát i na záporném určitém slovese: <I>I HAVEN’T neglected my duty.</I>
Zezáporňuje-li <I>not</I> jiný větný člen než přísudek, má přízvuk a stojí před příslušným slovem, např. <I>When will you be back? – Not before midnight, I’m afraid.</I> Kdy se vrátíš? – Obávám se, že ne před půlnocí.
Pravidelné postavení v prepozici má <I>not</I> též před neurčitými tvary slovesnými (infinitivem, gerundiem a participiem) a před větou s <I>that</I> (v samostatném užití), např. <I>I tried not to look disappointed.</I> Snažila jsem se nevypadat zklamaně. <I>He walked straight ahead, not looking round.</I> Šel přímo kupředu, nerozhlížeje se. <I>I never took part in theatricals. Not that I ever wished to.</I> Nikdy jsem nehrála ochotnické divadlo. Ne že bych si to byla někdy přála.
Stojí-li v infinitivní vazbě zápor u určitého slovesa, patří do nadřazené predikace, nikoliv k infinitivu, srov. <I>He didn’t tell me to wait.</I> Neřekl mi, abych počkal. – <I>He told me not to wait.</I> Řekl mi, abych nečekal.
Přízvučné <I>not</I> je též proformou záporné obsahové věty po slovesech <I>think</I>, <I>suppose</I>, <I>believe</I>, <I>expect</I>, <I>fear</I>, <I>fancy</I>, <I>trust</I>, <I>hope</I>, <I>seem</I>, <I>appear</I>, <I>be afraid</I> (viz 13.31.33), např. <I>Will the office be still open? – I’m afraid not.</I> (= <I>I’m afraid that it will not be open.</I>) Bude kancelář ještě otevřená? – Obávám se, že ne.
<note id="12.15.1/P01">Poznámka: Ve vazbě <I>what not not</I> pozbylo záporného významu. Vazba znamená “<I>other things of the same kind</I>”: <I>There were sandwiches, cakes, tea, fruit and what not.</I> Měli jsme chlebíčky, koláče, čaj, ovoce a kdoví co všechno.</note>
Zápor může být též složkou lexikálního významu. Tak je tomu u záporných afixů, např. <I>uncomfortable</I> nepohodlný, <I>unemployed</I> nezaměstnaný, <I>unpretentious</I> skromný, <I>injustice</I> nespravedlnost, <I>improbable</I> nepravděpodobný, <I>illegal</I> nezákonný, <I>immature</I> nezralý, <I>irresolute</I> nerozhodný, <I>hopeless</I> beznadějný, <I>fruitless</I> neplodný, <I>dishonest</I> nepoctivý, <I>untie</I> rozvázat, <I>disagree(ment)</I> nesouhlasit (nesouhlas, neshoda). Na rozdíl od gramatického záporu, který ovlivňuje význam a formu celé věty nebo některé její části, záporné prefixy a sufixy jsou pouze součástí sémantické struktury příslušného slova. Lexikální charakter záporných afixů je zřejmý z toho, že některá slovesa se zápornými afixy mají synonyma bez záporných formantů, např. <I>unpretentious = modest</I>, <I>irresolute = hesitant</I>, <I>unfeeling = hard-hearted</I>, <I>fruitless = futile</I> aj.
<note id="12.15.1/P02">Poznámka: Věta s gramatickým záporem má někdy skoro stejný význam jako věta se záporem inkorporovaným do lexikální jednotky, např. <I>This name is not common.</I> Toto jméno není obvyklé. – <I>This name is uncommon.</I> Toto jméno je neobvyklé. Jakmile však přistoupí intenzifikace, význam se odliší. <I>This name is not very common.</I> Toto jméno není příliš obvyklé. – <I>This name is very uncommon.</I> Toto jméno je velmi neobvyklé. Obecně mívá slovo se záporným afixem více či méně užší, specifičtější význam než záporná predikace s příslušným slovem kladným, srov. <I>It is not normal.</I> To není normální. – <I>It is abnormal.</I> To je abnormální.</note>'$
'12','0','12.15.2','12.15.2 Zápor větný a zápor členský','Zápor u slovesa zpravidla popírá platnost obsahu věty jako celku (zápor větný), např. <I>His arguments didn’t convince me.</I> Jeho argumenty mě nepřesvědčily. Naproti tomu stojí-li zápor u jiného větného členu než přísudku, popření se týká pouze tohoto členu (zápor členský): <I>He was here not a minute ago.</I> Byl tady ani ne před minutou (predikace je v tomto případě kladná). Na rozdíl od češtiny, kde záporka <I>ne</I> u jiného větného členu než přísudku vždy vyjadřuje zápor členský, v angličtině nepřísudkové <I>not</I> může zezápornit celou větu, např. <I>Not a single star could be seen.</I> Nebylo vidět ani jedinou hvězdu (srov. záporné sloveso v češtině). <I>Not</I> má v tomto případě stejnou funkci jako <I>no,</I> srov. <I>No stars could be seen.</I> Nebylo vidět (žádné) hvězdy. Členský zápor se často vyjadřuje i záporným přísudkem, např. <I>I don’t cook every day.</I> Nevařím každý den (Vařím, ale ne každý den). <I>I didn’t come to be insulted.</I> Nepřišel jsem, abych se dal urážet (Přišel jsem, ale ne proto, abych se dal urážet).
<note id="12.15.2/P01">Poznámka 1: Jako test větného záporu se uvádí možnost doplnit <I>také ne</I>, nebo <I>ani</I>, rozšiřující platnost větného obsahu na jiný podmět, např. <I>She isn’t satisfied, and neither (nor) am I (and I am not, either).</I> Není spokojena a já také ne. <I>His arguments didn’t convince me, not even the last one.</I> Jeho argumenty mě nepřesvědčily, ani ten poslední. Naproti tomu <I>He was here not a minute ago</I> připouští pouze dovětek kladný: <I>and so was she.</I> Byl tady ani ne před minutou a ona také. Tento test však neplatí na členský zápor vyjádřený přísudkem, srov. <I>I don’t cook every day, and neither does my mother.</I> Nevařím každý den a moje matka také ne.</note>
<note id="12.15.2/P02">Poznámka 2: Hranice mezi větným a členským záporem není ostrá. Věta <I>He doesn’t lack courage.</I> (Neschází mu odvaha) obsahuje zápor větný, avšak věta <I>He doesn’t lack courage but physical fitness</I>. (Neschází mu odvaha, ale tělesná zdatnost) má zápor členský. Forma <I>He lacks not courage but physical fitness</I> se <I/>vyskytuje také, je však řídká.<I/></note>'$
'13','0','12.15.3','12.15.3','Zvláštní typ větného záporu představují věty s všeobecným záporným kvantifikátorem <I>no</I> žádný, <I>nobody</I>, <I>no one</I> nikdo, <I>nothing</I> nic, <I>nowhere</I> nikde, nikam, <I>never</I> nikdy. Význam těchto vět je v angličtině a češtině stejný: popření se týká obsahu věty jako celku a vztahuje se na všechny případy bez výjimky. Forma těchto vět se však v obou jazycích podstatně liší, neboť větný zápor může být vyjádřen v angličtině pouze jednou, tj. je-li ve větě výraz s <I>no</I>, sloveso musí mít kladnou formu (viz 12.15.1). Naproti tomu v češtině se zápor vyjadřuje jak u všeobecných kvantifikátorů, tak u slovesa, srov. <I>He’ll make no concessions.</I> Neučiní žádné ústupky. <I>I discussed it with nobody.</I> S nikým jsem o tom nemluvil. <I>I’ve found nothing suitable.</I> Nenašel jsem nic vhodného. <I>They sell it nowhere else.</I> Nikde jinde to neprodávají. <I>Is she never satisfied?</I> Není nikdy spokojena?
Angličtina se od češtiny liší nejen užíváním jediného záporu, nýbrž i možností vyjádřit tento typ záporných vět dvojím způsobem: vedle formy s kladným slovesem a záporným kvantifikátorem existuje forma se záporným slovesem, po němž se všeobecný záporný kvantifikátor vyjadřuje pomocí výrazu s <I>any (ever)</I>, viz 4.72.21. Srovnej <I>He won’t make any concessions, I didn’t discuss it with anybody, I haven’t found anything suitable, They don’t sell it anywhere else, Isn’t she ever satisfied?</I>
<note id="12.15.3/P01">Poznámka 1: Výrazy s <I>any</I> jsou v tomto užití v dosahu záporu. Mohou však stát i mimo dosah záporu a pak nepředstavují záporný univerzální kvantifikátor, nýbrž univerzální kvantifikátor řady <I>all</I>, <I>every</I>, odpovídající českým výrazům s <I>-koliv</I> (jako v oznamovacích větách kladných, viz 4.72.22). Např. <I>I don’t want (just) anybody for this job (I want a person with particular qualities).</I> Nechci na tu práci jen tak kohokoliv / ledaskoho (Chci někoho s určitými vlastnostmi). V tomto případě je na výrazu s <I>any</I> klesavě stoupavý nukleární tón.</note>
<note id="12.15.3/P02">Poznámka 2: Zápornému determinátoru <I>no</I> (žádný) v češtině někdy odpovídá jen zápor u slovesa bez explicitního ekvivalentu <I>žádný</I>, např. <I>She wore no hat.</I> Neměla klobouk (Byla prostovlasá). Bývá tomu tak tehdy, není-li v alternativní anglické formě se záporným slovesem <I>any</I>, srov. <I>We have no car</I> / <I>We haven’t got a car.</I> Nemáme auto.</note>
<note id="12.15.3/P03">Poznámka 3: Anglické výrazy s <I>no</I> ve vazbě s infinitivem po <I>have</I> nebo existenciálním <I>be</I> odpovídají českým zájmenům a příslovcím <I>kdo</I>, <I>co</I>, <I>kam</I>, <I>kde</I> atd., srov. <I>There’s no one to turn to.</I> Není se na koho obrátit. <I>There’s nothing to be afraid of.</I> Není se čeho bát. <I>He has nowhere to go.</I> Nemá kam jít. <I>We have nothing to reproach ourselves with.</I> Nemáme si co vyčítat.</note>
Obsahuje-li věta více všeobecných kvantifikátorů, pokud je sloveso záporné, mají všechny formu s <I>any (ever)</I>, např. <I>I haven’t ever read anything anywhere about it.</I> Nikdy jsem o tom nikde nic nečetl. <I>We didn’t get anything for anyone anywhere.</I> Nikde jsme pro nikoho nic nesehnali. Je-li sloveso kladné, musí být zápor u prvního kvantifikátoru, tj. výraz s <I>any</I> nemůže předcházet před větným záporem. Uvedené příklady mohou mít pouze formu <I>I have never read anything anywhere about it, We got nothing for anyone anywhere.</I> Nejsou možné např. formy *<I>I have ever read nothing anywhere about it,</I> *<I>We got anything for anyone nowhere.</I> Podobně jsou možné jen formy <I>Nobody has taken any notice.</I> Nikdo si toho nevšiml. <I>Nobody said anything.</I> Nikdo nic neřekl. (Nikoliv *<I>Anybody has taken no notice.</I> *<I>Anybody said nothing.</I>)
Vyloučení nepřízvučných výrazů s <I>any</I> z postavení před větným záporem způsobuje, že ve větách se záporným kvantifikátorem, který funguje jako podmět, je možno použít pouze formu s <I>no</I>, nikoliv formu se záporným slovesem a <I>any</I>, např. <I>Nothing exciting ever happens here.</I> *<I>Anything exciting doesn’t ever happen here.</I> Nikdy se zde nepřihodí nic vzrušujícího. <I>Nobody was hurt.</I> *<I>Anybody wasn’t hurt.</I> Nikdo nebyl zraněn. <I>None of his arguments convinced me.</I> Žádné jeho argumenty mě nepřesvědčily. Nestojí-li však podmět na začátku věty a je-li možné postavení záporu před ním (např. v záporné otázce nebo po <I>there</I>), může i všeobecný záporný kvantifikátor v podmětu mít obě formy, srov. <I>Did none of his arguments</I> / <I>Dind’t any of his arguments convince you?</I> Žádné jeho argumenty vás nepřesvědčily? <I>There were no questions.</I> / <I>There weren’t any questions.</I> Nebyly žádné dotazy.
<note id="12.15.3/P04">Poznámka 1: Po počátečním záporném adverbiu nebo předmětu má ovšem podmět pouze tvar s <I>any</I>. <I>Never did anyone feel a deeper regret.</I> Nikdy nikdo nepocítil hlubší lítost. Oznamovací záporné věty s tímto slovosledem mají obligatorně inverzi (viz 14.37).</note>
<note id="12.15.3/P05">Poznámka 2: <I>Any</I> se může vyskytovat před záporem členským, tj. stojí-li mimo dosah negace, ve funkci univerzálního kvantifikátoru „-koliv“ (blížícího se „každý“): <I>Any other medicine is no good.</I> Každý jiný lék je neúčinný. Od formy <I>No other medicine is any good</I> se liší vytčením kvalitativního aspektu všech členů příslušné třídy.</note>
V případech, kdy je možno užít obou forem, kladného slovesa a výrazu s <I>no</I> nebo záporného slovesa a výraz s <I>any (ever)</I>, je užití jedné či druhé formy ovlivněno několika faktory. Především se uplatňuje tendence vyjádřit zápor co možná nejblíže k počátku věty, aby byla její popírací funkce zřejmá co nejdříve. Větu jako <I>He could prevent the accident under no circumstances</I> posluchač nebo čtenář chápe skoro až do konce jako tvrzení, nikoliv jako popření, kdežto forma <I>He couldn’t prevent the accident under any circumstances</I> je hned od začátku z tohoto hlediska jednoznačná. Tendence vyjádřit zápor co nejblíže k počátku věty nabývá charakteru obligatorního pravidla ve větách s několika všeobecnými zápornými kvantifikátory a stojí-li záporný kvantifikátor v počáteční pozici, srov. <I>I promised nothing to anyone.</I> Nikomu jsem nic neslíbil. <I>I promised nobody anything.</I> Nic jsem nikomu neslíbil. <I>Nobody promised me anything.</I> Nikdo mi nic neslíbil. (Viz výše.)
Postavení záporu blízko počátku věty pozorujeme též u záporných temporálních adverbií <I>never</I>, <I>no longer</I>, <I>no more</I>, např. <I>He never loses his temper.</I> Nikdy se nerozčílí. <I>They’re no longer living here.</I> Už zde nebydlí.
Tendence vyjádřit zápor co nejblíže k počátku věty dále podporuje užívání forem se záporným slovesem a <I>any</I>, neboť touto formou se zápor často vyjádří dříve než formou se záporným členem v postverbálním postavení, srov. <I>They employ no women. – They don’t employ any women.</I> Nezaměstnávají žádné ženy.
Naopak formě s <I>no</I> se zpravidla dává přednost, stál-li by zápor a <I>any</I> bezprostředně vedle sebe, tj. u <I>be</I> a <I>have</I> v oznamovacích větách (postavení záporu vzhledem k počátku věty je v tomto případě u obou forem stejné), např. <I>There’s no need to alter anything.</I> Není třeba nic měnit. <I>There’s nothing we can do.</I> Nemůžeme nic dělat. <I>It’s no fault of yours.</I> Není to vaše vina. <I>Why, it’s nothing!</I> Vždyť to nic není! <I>I have no patience with such people.</I> Nemohu takové lidi snést. Tvar s <I>not any</I> bývá v těchto případech pouze tehdy, je-li sloveso přízvučné: <I>There AREN’T any vacancies.</I> Nejsou žádná volná místa. Sled <I>not ever</I> tomuto omezení nepodléhá: <I>I haven’t ever been there.</I> Nikdy jsem tam nebyl.
Mezi formou s <I>no</I> a formou s <I>not any</I> je dále rozdíl stylistický. Formy se záporným slovesem a <I>any (ever)</I> jsou častější v běžně mluveném jazyce, kdežto formy s <I>no</I> jsou příznačné pro jazyk knižní. Celkový poměr forem s <I>not any</I> k formám s <I>no</I> je však ve prospěch forem s <I>no</I>, které značně převažují nad formami s <I>not any</I> i v běžně mluveném jazyce. Převaha tvarů s <I>no</I> nad tvary s <I>not any</I> vyplývá z výše uvedených pravidel a tendencí: věty se záporným kvantifikátorem, který stojí v preverbální pozici (především podmětem), mají pouze tvar s <I>no</I>; formy <I>not any</I> se neužívá, stála-li by tato slova v bezprostředním sousedství. Podmínky pro tento slovosled skýtají slovesa <I>be</I> a <I>have</I>, která mají vysokou frekvenci. Věty jako <I>There’s no hope.</I> Není naděje. <I>There’s no hurry.</I> Není naspěch. <I>It’s no good (use).</I> Nemá to cenu (je to zbytečné). <I>I’ve no idea.</I> Nemám ponětí apod. se vyskytují převážně v této formě.
<note id="12.15.3/P06">Poznámka 1: Výrazům řady <I>any</I> v záporných větách odpovídají v kladných větách výrazy řady <I>some</I> (viz 4.72.13), srov. <I>They will send someone to meet you.</I> Pošlou vám někoho naproti. – <I>They won’t send anyone to meet you.</I> Nepošlou vám nikoho naproti. Výskyt různých forem v kladných a záporných větách zahrnuje vedle <I>some</I> / <I>any</I> též <I>already</I> / <I>yet</I>, <I>still</I> / <I>any more (any longer)</I>, <I>too</I> / <I>either</I> (viz 13.41.22c, pozn. 1). Většina výrazů specifických pro záporné věty se též vyskytuje ve větách tázacích (viz 12.12.1b) a podmínkových (viz 16.23.43).</note>
<note id="12.15.3/P07">Poznámka 2: Podobně jako <I>not any</I> / <I>no</I> alternuje <I>either</I> / <I>neither</I>, <I>nor</I>; <I>nor</I> a <I>neither</I> v počáteční pozici působí inverzi, srov. <I>I can’t ski, nor can I skate.</I> / <I>I can’t ski, (and) neither can I skate.</I> / <I>I can’t ski, and skate, either.</I> Neumím lyžovat a bruslit také ne. Formy s <I>neither</I>, <I>nor</I> jsou poněkud knižní, kdežto forma s <I>either</I> je hovorová.</note>
<note id="12.15.3/P08">Poznámka 3: Českému <I>už</I> v kladné větě odpovídá <I>already</I>, popř. se nevyjadřuje (viz 8.82.21b), kdežto v záporné větě <I>any longer (more)</I> a v otázce <I>yet</I>, srov. <I>He has already come.</I> Už přišel. – <I>He hasn’t come any more.</I> Už nepřišel. – <I>Has he come yet?</I> Přišel už?</note>
<note id="12.15.3/P09">Poznámka 4: Výrazy řady <I>any</I> se vyskytují po <I>hardly</I>, <I>scarcely</I>, <I>little</I> aj. (viz 12.15.7) a po některých lexikálně záporných slovech (<I>without</I>, <I>deny</I>, <I>reluctant</I> aj., viz 4.72.21).</note>
<note id="12.15.3/P10">Poznámka 5: Tendenci ke komplementární distribuci v kladných a záporných (nebo tázacích) větách pozorujeme též u <I>much</I>, <I>many – a lot</I>, <I>far – a long way</I>, <I>long – a long time</I>, viz 4.74.</note>'$
'14','0','12.15.4','12.15.4 Záporné věty s kvantifikátory','Obsahuje-li záporná věta kvantifikátor, její význam se liší podle toho, jaký je vzájemný vztah mezi kvantifikátorem a negací. Kvantifikátor může být záporu podřízen, a potom je v dosahu jeho působnosti, nebo zůstává záporem nedotčen. Přitom i sloveso může stát v dosahu i mimo dosah negace.
V záporných větách obecné platnosti stojí jak sloveso, tak všechny kvantifikátory v dosahu negace (viz 12.15.3). Jde o popření celkové, týkající se všech případů bez výjimky. V tomto smyslu kladné větě s obecným kvantifikátorem řady <I>every</I>, <I>all</I> odpovídá záporná věta s kvantifikátorem řady <I>no</I>, popř. <I>not any</I>, srov. <I>He told me all.</I> Řekl mi všechno. – <I>He told me nothing.</I> / <I>He didn’t tell me anything.</I> Neřekl mi nic. <I>Everybody laughed.</I> Všichni se smáli. – <I>Nobody laughed.</I> Nikdo se nesmál. <I>She is always late.</I> Vždycky chodí pozdě. – <I>She is never late.</I> Nikdy nepřijde pozdě.
Také kvantifikátory řady <I>some</I>, pokud jsou v dosahu negace, tj. v záporných větách obecné platnosti, odpovídají kvantifikátorům řady <I>any</I> (viz 12.15.3), alternujícím s výrazy s <I>no</I> (obligatorním v preverbálním postavení), srov. korespondenci <I>ně-</I>/<I>ni-</I> v češtině: <I>He forgot something.</I> Zapomněl něco. – <I>He didn’t forget anything.</I> / <I>He forgot nothing.</I> Nic nezapomněl. (Nikoliv *<I>He didn’t forget something.</I> *Nezapomněl něco.) <I>I’ve seen it somewhere.</I> Někde jsem to viděl. – <I>I haven’t seen it anywhere.</I> / <I>I’ve seen it nowhere.</I> Nikde jsem to neviděl. (*<I>I haven’t seen it somewhere.</I> *Neviděl jsem to někde.) <I>Somebody laughed.</I> Někdo se smál. – <I>Nobody laughed.</I> Nikdo se nesmál. (*<I>Anybody didn’t laugh.</I>)
Kvantifikátory řad <I>every</I>, <I>all</I> a <I>some</I> však nejsou ze záporných vět vyloučeny. Vyskytují se se záporem částečného dosahu.
Jak v češtině, tak v angličtině záporné věty s kvantifikátory řady <I>every</I>, <I>all</I> zpravidla vyjadřují zápor členský: zápor se týká pouze kvantifikátoru, nikoliv celé věty, tj. sloveso je mimo dosah negace, srov. <I>I haven’t told you all.</I> Neřekl jsem vám všechno (něco jsem vám řekl, ale ne všechno). <I>I can’t do everything myself.</I> Nemohu udělat všechno sám (něco mohu udělat sám, ale ne všechno). <I>All girls are not vain.</I> Všechny dívky nejsou marnivé (některé dívky jsou marnivé, některé ne).
V řídkých případech vyjadřuje záporná věta s kvantifikátorem řady <I>every</I>, <I>all</I> zápor větný, tj. sloveso je v dosahu negace a věta má stejný význam, jako kdyby obsahovala kvantifikátory řady <I>no</I>. Záporné věty s univerzálními kvantifikátory řady <I>every</I>, <I>all</I> jsou tedy dvojznačné: <I>All boys didn’t obey the order.</I> Všichni chlapci neuposlechli rozkazu. (1) Někteří chlapci rozkazu uposlechli, někteří neuposlechli; (2) Žádný z chlapců rozkazu neuposlechl. S touto dvojznačností se setkáváme pouze v psaném jazyce, v mluvené řeči je záporná věta obecné platnosti (význam 2) jednoznačně indikována přízvukem a intonací (intonačním centrem s klesavým tónem na kvantifikátoru a nízkým rovným tónem v ostatní části věty): <I>ALL boys didn’t obey the order (= All boys disobeyed the order</I> / <I>None of the boys obeyed the order).
Always</I> v záporné větě obecné platnosti stojí před záporem: <I>He ALWAYS doesn’t speak to the point. = He never speaks to the point.</I> Nikdy nemluví k věci. Věta s <I>always</I> v tomto postavení může vyjadřovat i zápor členský, je-li přízvuk na slovese. Naproti tomu <I>always</I> v postavení za záporem zpravidla vyjadřuje zápor členský: <I>He doesn’t always speak to the point.</I> Nemluví vždycky k věci.
Kvantifikátory řady <I>every</I>, <I>all</I> se v záporných větách obecné platnosti vyskytují zřídka. Pravidelným prostředkem jsou v těchto větách kvantifikátory řady <I>no.</I>
Kvantifikátory řady <I>some</I> se vyskytují v záporných větách, v nichž je dosah negace omezen na sloveso. Kvantifikátor je mimo dosah negace (jinak by byla forma s <I>any</I>). Věta má platnost popření částečného (podobně jako věty s členským záporem u kvantifikátorů řady <I>every</I>, <I>all</I>), např. <I>Some of the invitations were not delivered in time.</I> Některé pozvánky nebyly doručeny včas. <I>I didn’t understand something you said.</I> Nerozumněl jsem něčemu, co jste říkal.
Vztah výrazů řady <I>some</I> k výrazům řady <I>any</I> je v záporných a tázacích větách různý. Zatímco význam tázací věty je v podstatě stejný, ať obsahuje <I>some</I> nebo <I>any</I> (liší se pouze předpoklad mluvčího, pokud jde o odpověď, viz 12.12.1b, c), význam záporné věty se <I>some</I> a <I>any</I> se liší, srov. <I>Did you know any of the answers? Did you know some of the answers?</I> Věděl jste některé odpovědi? – <I>I didn’t know any of the answers.</I> Žádné odpovědi jsem nevěděl. – <I>I didn’t know some of the answers.</I> Některé odpovědi jsem nevěděl.
Také kvantifikátory <I>many</I>, <I>much</I> (mnoho) mohou stát mimo dosah záporu, takže význam „mnoho“ zůstává nedotčen. S tímto případem se nejčastěji setkáváme, stojí-li kvantifikátor v podmětu (tj. před záporem), např. <I>Many boys didn’t obey the order.</I> Mnoho chlapců rozkazu neuposlechlo (= <I>Many boys disobeyed the order). Much of what they are doing is not appreciated.</I> Mnoho z toho, co dělají, se neoceňuje (<I>There is much that is not appreciated).</I> Stojí-li kvantifikátor za záporem, může též jít o zápor členský, tj. zápor se týká jen kvantifikátoru: <I>not many</I>, <I>not much.</I> Proto pasivum věty, která má v aktivu u podmětu <I>many</I> / <I>much</I>, např. <I>The order was not obeyed by many boys</I> (Rozkazu neuposlechlo mnoho chlapců), významově aktivní větě zcela neodpovídá, neboť vedle významu odpovídajícího větě aktivní má též význam <I>The order was obeyed by few (not many) boys.</I>
Tato interpretace, tj. členský zápor omezený na kvantifikátor, je při postavení kvantifikátoru za záporem obvyklá, srov. <I>I haven’t read many books on the subject.</I> Nečetl jsem o tom předmětu mnoho knih (četl jsem málo knih). <I>He didn’t show much interest.</I> Neprojevil velký zájem (projevil malý zájem). Je-li kvantifikátor mimo dosah záporu, je vytčen intonačním centrem: <I>I haven’t read MANY books on the subject (= There are many books on the subject that I haven’t read).</I> Nečetl jsem o tom předmětu MNOHO knih. (Dosah záporu v těchto případech závisí nejen na vzájemném postavení záporu a kvantifikátoru, nýbrž i na přízvukové a intonační struktuře, která ještě v tomto směru nebyla plně prozkoumána.)
Také záporné věty s určitými kvantifikátory jsou podle dosahu záporu víceznačné, např. <I>She didn’t type three letters.</I> (1) Nenapsala tři dopisy (např. v kontextu „udělala všechno, jenom nenapsala tři dopisy“); (2) Nenapsala ani tři dopisy (tj. méně než tři dopisy, např. v kontextu „za celé dopoledne nenapsala ani tři dopisy“); (3) Nenapsala tři dopisy (= napsala jiný počet, např. v kontextu „nenapsala tři dopisy, nýbrž dva / pět atd.“). V posledním případě je na číslovce intonační centrum. Význam (2) je v češtině rozlišen pomocí <I>ani</I>: <I>It didn’t take her five minutes.</I> Netrvalo jí to ani pět minut. <I>He hasn’t half your knowledge.</I> Nemá ani polovinu vašich znalostí. Číslovku <I>one</I> v tomto významu často nahrazuje neurčitý člen: <I>He didn’t say a word.</I> Neřekl ani slovo. <I>She didn’t shed a tear.</I> Neuronila ani slzu.'$
'15','0','12.15.5','12.15.5','S dvojznačnostmi se nesetkáváme pouze v záporných větách s kvantifikátory, nýbrž všude tam, kde věta obsahuje kromě přísudkového slovesa nějaký výraz, u kterého může stát členský zápor, nejčastěji příslovečné určení, např. časové: <I>He didn’t go to school for a long time.</I> Nechodil do školy dlouho. (1) Jeho absence ve škole byla dlouhá. (2) Chodil do školy krátkou dobu. Význam (1) je spojen s normální klesavou intonací s intonačním centrem na konci, kdežto ve významu (2) je sloveso přízvučné a zakončení intonační křivky stoupavě klesavé (viz 8.82.21b, pozn. 4).
Jiný případ je určení účelové nebo příčinné, např. <I>I haven’t done it to please you.</I> Neudělal jsem to, abych se ti zavděčil. (1) Neudělal jsem to, a to proto, abych se ti zavděčil; (2) Udělal jsem to, ale ne proto, abych se ti zavděčil. <I>He doesn’t come here because of you.</I> Nechodí sem kvůli vám. (1) Nechodí sem, a to kvůli vám. (2) Chodí sem, ale ne kvůli vám. <I>She didn’t accept the post because she wanted a higher salary.</I> To místo nepřijala, protože chtěla vyšší plat. (1) To místo nepřijala, a to proto, že chtěla vyšší plat; (2) To místo přijala, ale ne proto, že chtěla vyšší plat. (Příčinná souvětí s <I>because</I> viz 16.23.41.)
Věty tohoto druhu jsou dvojznačné pouze tehdy, stojí-li příslovečné určení za slovesem. Stojí-li na začátku, je mimo dosah záporu (tvoří samostatnou intonační jednotku) a věta má jednoznačně význam (1). <I>For a long time he didn’t go to school. To please you I haven’t done it. Because of you he doesn’t come here. Because she wanted a higher salary, she didn’t accept the post.</I> (Počáteční postavení je ovšem možné jen za určitých kontextových podmínek, viz 14.12.)
<note id="12.15.5/P01">Poznámka: Dvojznačnosti v záporných větách obsahujících příčinný výraz se mohou vyskytnout i ve větě s kauzativním slovesem, např. <I>Charles didn’t cause our defeat.</I> Karel nezpůsobil naši porážku. (1) Byli jsme poraženi, ale Karel to nezpůsobil. (2) Nebyli jsme poraženi, je-li následující kontext např. <I>On the contrary, this time he contributed to our victory.</I> Naopak, tentokrát přispěl k našemu vítězství. V kladné větě tato dvojznačnost není: <I>Charles caused our defeat.</I> Karel způsobil naši porážku (= byli jsme poraženi). V případě determinace předmětového substantiva singulativním určitým členem je dvojznačnost odstraněna i v záporné větě, neboť substantivum má určitého referenta: <I>Charles didn’t cause the explosion.</I> Karel (ten) výbuch nezpůsobil.</note>
V angličtině a češtině je v těchto případech v zásadě shoda. S některými rozdíly se setkáváme v důsledku pravidla jediného větného záporu v angličtině na rozdíl od pravidla záporové shody v češtině. Např. anglická věta <I>She gets excited about nothing</I> je dvojznačná, neboť může jít jako o zápor větný, tak o zápor členský. V češtině tato dvojznačnost není, srov. (1) Nerozčílí se kvůli ničemu (zápor větný: sloveso i kvantifikátor je v dosahu negace); (2) Rozčílí se pro nic (členský zápor u kvantifikátoru: kladné sloveso mimo dosah negace). Podobně <I>He breaks his promises for no reason</I> (1) neruší své sliby z žádného důvodu; (2) ruší své sliby pro nic a za nic.
<note id="12.15.5/P02">Poznámka: Kontexty, v nichž se vyskytují dvojznačnosti tohoto druhu, jsou řídké, neboť sémantické vztahy mezi jednotlivými složkami věty většinou připouštějí jen jednu interpretaci. Srovnej <I>I didn’t come to talk about my troubles.</I> Nepřišel jsem mluvit o svých starostech. (= Přišel jsem, ale ne abych...) <I>The concert didn’t take place because the soloist fell ill.</I> Koncert se nekonal, protože sólista onemocněl.</note>'$
'16','0','12.15.6','12.15.6 Dvojí zápor','Dvojí zápor se v angličtině vyskytuje v několika případech.
(a) Zápor gramatický se může kombinovat se záporem lexikálním. Oba zápory se tím ruší, takže věta má podobný význam jako odpovídající věta kladná, byť poněkud oslabený (litotes). Také v češtině v tomto případě dva zápory dávají klad (na rozdíl od záporové shody v záporných větách obecné platnosti), např. <I>What he says is not unreasonable.</I> Co říká, není nerozumné. Srov. <I>What he says is (quite) reasonable.</I> Co říká, je (docela) rozumné. <I>The product isn’t faultless.</I> Výrobek není bezvadný. Srov. <I>The product has some faults.</I> Výrobek má nějaké vady. <I>Nothing is impossible.</I> Nic není nemožné. Srov. <I>Everything is possible.</I> Všechno je možné.
<note id="12.15.6/P01">Poznámka: Se záporem tohoto typu se setkáváme ve vazbách <I>but</I> (kromě) s výrazem řady <I>no</I>, <I/>např. <I>You do nothing but play.</I> Pořád si jenom hraješ. <I>There was no one but grumbled.</I> Nebylo nikoho, kdo by nereptal. (Viz 16.22.21f.)</note>
(b) Dva gramatické zápory se mohou vyskytnout, patří-li k různým predikacím, např. <I>He doesn’t like doing nothing.</I> Nerad nic nedělá (Nemá rád, když nic nedělá). Srov. <I>He doesn’t like doing anything.</I> Nedělá nic rád (Všechno dělá nerad). <I>He isn’t likely to have no previous engagement.</I> Není pravděpodobné, že by neměl žádné dřívější závazky. Srov. <I>He isn’t likely to have any previous engagement.</I> Není pravděpodobné, že by měl nějaké dřívější záavzky.
(c) V řídkých případech se vyskytují dva gramatické zápory v jedné predikaci. V tomto případě je druhý zápor mimo dosah slovesné negace. Druhý záporný člen bývá podmět, např. <I>Not a boy in the class didn’t tremble before him (= there was not a boy in the class who didn’t tremble before him</I> / <I>every boy in the class trembled before him).</I> Všichni chlapci ve třídě se před ním třásli. <I>Never did none of his friends come (= it never happened that none of his friends came</I> / <I>some friends always came).</I> Nikdy se nestalo, že by nepřišel žádný jeho přítel. Čeština v těchto případech v důsledku pravidla záporové shody nemůže zápor v jedné větě použít. Věta jako <I>Nobody has never got into trouble</I> neodpovídá české větě <I>Nikdo se nikdy nedostal do nesnází</I> (tento význam vyjadřuje anglická věta s jedním záporem <I>Nobody has ever got into trouble</I>), nýbrž větě <I>Každý se někdy dostal do nesnází.</I>
Věty tohoto druhu jsou v angličtině řídké. Dává se přednost nějakému způsobu vyjádření, v němž je zápor rozdělen do dvou vět, nebo kladné formulaci: <I>It never happened that none of his friends came. Every boy in the class trembled before him.</I>
Druhý zápor může stát i za slovesným záporem, např. <I>A boat doesn’t sink for no reason.</I> Loď se nepotopí bez příčiny. <I>She could never do nothing in an emergency.</I> Nikdy neuměla být v případě nouze nečinná.
<note id="12.15.6/P02">Poznámka: Kromě uvedených typů záporných vět s dvěma zápory se v angličtině vyskytují i věty se záporovou shodou zcela obdobné větám českým, avšak jsou omezeny na nespisovný jazyk, např. <I>They don’t never tell me nothing</I> (správně <I>They never</I> / <I>they don’t ever tell me anything</I>). Nikdy mi nic neřeknou.</note>'$
'17','0','12.15.7','12.15.7','Podobnou funkci jako záporná slova mají i některé výrazy formálně kladné: <I>hardly</I>, <I>scarcely</I>, <I>barely</I> sotva, stěží, <I>seldom</I>, <I>rarely</I> zřídka, <I>little</I>, <I>few</I> málo, <I>only</I> jen. Záporný charakter těchto slov se projevuje především v tom, že se vyskytují s výrazy specifickými pro záporné věty (<I>any</I>, <I>at all</I> aj. viz 4.72.21), srov. <I>She eats hardly anything.</I> Skoro nic nejí. <I>I hardly ever go to bed before midnight.</I> Skoro nikdy nejdu spát před půlnocí. <I>We had barely time for a cup of coffee.</I> Sotva jsme měli (skoro jsme neměli) čas na šálek kávy. <I>I scarcely know him.</I> Skoro ho neznám. <I>He seldom forgets anything.</I> Zřídka něco zapomene. <I>Few people have any influence with him.</I> Málo lidí má na něho nějaký vliv. <I>Only John had any luck.</I> Jen Jan měl trochu štěstí.
<note id="12.15.7/P01">Poznámka: Kvantifikátor někdy stojí mimo dosah působnosti <I>only</I>, a pak má formu se <I>some</I>: <I>I remember only some parts.</I> Pamatuji si jen některé části.</note>
Adverbiální výrazy této skupiny, stojí-li na začátku věty (v knižním stylu), způsobují inverzi (stejně jako počáteční <I>never</I>, viz 14.37), např. <I>Hardly had he put his head to the pillow when he fell asleep.</I> Sotva položil hlavu na polštář, usnul. <I>Only then did she realize the plight she was in.</I> Teprve tehdy si uvědomila, v jakých se ocitla nesnázích. <I>Little did I suspect him of perfidy.</I> Vůbec jsem ho nepodezíral z věrolomnosti.
Záporný charakter vět s těmito výrazy se projevuje dále v tom, že mají kladný tázací dovětek (viz 12.12.1j), <I>rarely</I> a <I>seldom</I> pouze v postavení před slovesem, např. <I>She scarcely looked at it, did she?</I> Skoro se na to nepodívala, že? <I>He rarely forgets anything, does he?</I> Zřídka na něco zapomene, že?
<I>Hardly</I>, <I>scarcely</I>, <I>barely</I> se chovají jako zápor, proto se spojují jen s kladným slovesem. Predikace zůstává kladná, srov. <I>I hardly noticed it.</I> Skoro jsem si toho nevšiml = Sotva jsem si toho všiml. <I>Little</I> v preverbálním postavení predikaci zezáporňuje, např. <I>Young people little imagine the infirmities of old age.</I> Mladí lidé vůbec nepomýšlejí na neduhy stáří.
<I>Rarely</I>, <I>seldom</I> a <I>only</I> mohou stát ve větě se záporným slovesem: <I>Unfortunately this doesn’t happen rarely.</I> Bohužel se to nestává zřídka. <I>This is not the only exception.</I> To není jediná výjimka.
<note id="12.15.7/P02">Poznámka: Slovesný zápor lze v angličtině vyjádřit pomocí slovesa <I>fail</I> selhat, nemít úspěch, nepodařit se, které ve vazbě s infinitivem často poklesá na pouhý exponent negace: <I>His promises failed to materialize.</I> Jeho sliby se neuskutečnily. V záporu <I>fail</I> v této vazbě vyjadřuje litotes: <I>I shall not fail to come.</I> Určitě přijdu.</note>'$
'18','0','12.15.8','12.15.8 Intenzifikace záporu','Zápor se nejčastěji zesiluje pomocí <I>at all</I> vůbec, např. <I>I’m sorry to have troubled you. – It was no trouble at all.</I> Lituji, že jsem vás obtěžoval. – Vůbec jste mě neobtěžoval. Podobnou funkci má <I>by no means</I> nikterak, vůbec. <I>The result is by no means certain.</I> Výsledek není vůbec jistý. Jmenný člen substantivní se často zesiluje pomocí <I>whatever</I>: <I>He has no initiative whatever.</I> Nemá vůbec žádnou iniciativu. <I>It cost nothing whatever.</I> Nestálo to vůbec nic.
Emfatickou funkci mají též formy <I>not one</I>, <I>not a (single)</I> místo <I>no</I>, např. <I>There’s not one (not a single) whole plate in the house.</I> V celém domě není ani jeden neotlučený talíř. <I>Not a muscle moved in his face.</I> V obličeji se mu nehnul ani sval.
Některé intenzifikátory jsou příznačné pro běžně mluvený jazyk: <I>never</I> (místo <I>not</I>), např. <I>That will never do.</I> To rozhodně nepůjde. <I>I never knew it was so late.</I> Vůbec jsem nevěděl, že je tak pozdě; <I>bit</I> (viz 13.41.26b), např. <I>I was not a bit surprised.</I> Nebyl jsem ani trochu překvapen.
V knižním stylu se může záporný předmět nebo příslovečné určení zdůraznit počátečním postavením (s inverzí, viz 14.37), např. <I>Not a single word did he say in his defence.</I> Neřekl na svou obranu ani slovo. <I>Nowhere else have I met with such deep-rooted prejudice.</I> Nikde jinde jsem se nesetkal s tak hluboce zakořeněnými předsudky.
Některé intenzifikátory jsou frazeologicky vázány, např. <I>possibly</I> (na <I>can</I>): <I>We can’t possibly recover all our losses.</I> Rozhodně nemůžeme nahradit všechny svoje ztráty; <I>a wink</I>: <I>I didn’t sleep a wink.</I> Nezamhouřil jsem ani oko (viz 13.41.26b).'$
'19','0','12.15.9','12.15.9','Zvláštností angličtiny je vyjadřování záporu v obsahových souvětích se slovesy <I>think</I> myslet, <I>believe</I> domnívat se, <I>suppose</I> předpokládat, <I>except</I> očekávat, <I>seem</I> zdát se, popř. některými dalšími. V těchto souvětích může být zápor v obou jazycích vyjádřen buď ve větě řídící, nebo ve větě závislé, aniž se tím znatelně změní význam. Srovnej <I>I thought it didn’t matter.</I> Myslel jsem, že na tom nezáleží. – <I>I didn’t think it mattered.</I> Nemyslel jsem, že na tom záleží. <I>I expect we shan’t get very far.</I> Očekávám, že se nedostaneme příliš daleko. – <I>I don’t expect we shall get very far.</I> Neočekávám, že se dostaneme příliš daleko.
Po jiných slovesech (<I>know</I> vědět, <I>realize</I> uvědomit si, <I>claim</I> tvrdit apod.) je postavení záporu v obsahových souvětích relevantní, srov. <I>I knew it didn’t matter.</I> Věděl jsem, že na tom nezáleží. – <I>I didn’t know it mattered.</I> Nevěděl jsem, že na tom záleží.
V souvětích se slovesy <I>think</I>, <I>believe</I> atd., kde zápor může stát ve větě závislé i řídící, ho čeština zpravidla vyjadřuje ve větě závislé, do níž logicky patří, kdežto angličtina ho většinou přesouvá do věty řídící, srov. <I>I don’t believe she cares about our good opinion.</I> Domnívám se, že jí na našem dobrém mínění nezáleží. <I>I don’t suppose we have missed much.</I> Předpokládám, že jsme o moc nepřišli. Podobně u slovesa <I>seem</I>, po němž bývá obsahová věta zpravidla vyjádřena infinitivem: <I>He didn’t seem to have heard me.</I> Zdálo se, že mě neslyšel. V postavení záporu v těchto souvětích se projevuje tendence vyjádřit zápor co nejblíže k počátku věty (viz 12.15.3).
O příslušnosti záporu do závislé věty po záporném <I>think</I>, <I>suppose</I> atd. ve větě řídící svědčí skutečnost, že závislá věta, ač formálně kladná, obsahuje výrazy specifické pro záporné, popř. tázací nebo podmínkové věty (viz 12.15.3), srov. <I>I don’t think he has any cause for complaint.</I> Myslím, že nemá důvod k stížnostem. <I>I don’t suppose I need explain that.</I> Myslím, že to nemusím vysvětlovat. Také polarita otázkového dovětku, která je zpravidla opačná než polarita věty, k níž se připojuje (viz 12.12.1j), svědčí o příslušnosti záporu do obsahové věty, neboť je kladná. (Kdyby byla obsahová věta skutečně kladná, byl by dovětek záporný.) Srov. <I>I don’t think it matters, does it?</I> Myslím, že na tom nezáleží, viď(te).
Zápor může být přesunut ze závislé obsahové věty do nadřazené věty pouze tehdy, neobsahuje-li závislá věta větné adverbium, modální element nebo kvantifikátor mimo dosah negace. Tak věta <I>I don’t think she really minds</I> odpovídá pouze větě, v níž je <I>really</I> modifikátor slovesa, nikoliv celé věty, tj. <I>I think she doesn’t really mind</I> myslím, že jí to moc nevadí, nikoliv větě, v níž je <I>really</I> prostředkem jistotní modality: <I>I think she really doesn’t mind.</I> Myslím, že jí to opravdu nevadí (viz 13.42.21). Podobně je-li v závislé větě modální sloveso vyjadřující jistotní modalitu, neboť by se změnil vztah mezi modalitou a záporem. Pokud je zápor v nadřazené větě, patří k slovesu nadřazené věty a celé souvětí má jiný význam, srov. <I>I suppose he may not agree. (= I suppose it is possible that he will not agree.)</I> Předpokládám, že možná nebude souhlasit. – <I>I don’t suppose he may agree. (= I don’t suppose it is possible</I> / <I>I suppose it is impossible that he will agree.)</I> Nepředpokládám, že je možné, že bude souhlasit.
<ref id="12.15.9/L01">Literatura: Cygan 1973, Dušková 1981b, Hajičová 1975, Halíková 1955, Heidolph 1970, Jackendoff 1969, Jespersen 1917 (1962), 1909–1949: III, V. Klima 1964, Labov 1972, Lakoff G. 1970b, Lakoff R. 1974, Mathesius 1947, Nagucka 1978, Poldauf 1947a, Seuren 1974, Tottie 1978, Vachek 1947, Welte 1978.</ref>'$
'20','0','12.2','12.2 Základní větné typy podle syntaktické stavby věty','Syntaktická stavba větného typu závisí na vlastnostech určitého slovesa, jehož valence určuje počet a druh nutných doplnění (konstitutivních větných členů). V angličtině je kromě přísudku nutným větným členem vždy též podmět, neboť na rozdíl od češtiny angličtina nemá jednočlenné věty slovesné. (Viz 12.3.)
<note id="12.2/P01">Poznámka: Rozkazovací věta vyjádřená imperativem 2. osoby je dvojčlenná věta s nevyjádřeným podmětem, který je jednoznačně určen slovesným tvarem a syntaktickou stavbou věty; explicitně je vyjádřen u sloves reflexivních a v tázacích dovětcích (viz 12.13 a 8.83.2).</note>
Kromě podmětu (S) a přísudku (V) je obligatorní složkou větného typu vždy jmenná část přísudku (NomPred) po slovese sponovém (Vkop). Z ostatních větných členů může být konstitutivní složkou větného typu předmět (O), příslovečné určení (Adv) a doplněk předmětu (Co). Přívlastek, přístavek a doplněk podmětu charakter větného typu neovlivňují, neboť jsou vždy členy fakultativními (pouze rozvíjejí základní větné členy).
Podobně se větný typ nemění, je-li některý konstitutivní člen několikanásobný (rozšířený koordinačním spojením).
Větné členy mohou být vyjádřeny různými prostředky, takže týž větný typ se může ve své realizaci značně lišit. Např. <I>what you say is news to me</I> (co říkáš, je pro mne novinkou) je stejně tak větný typ S-Vkop-NomPred (s podmětem realizovaným větou vedlejší) jako <I>this is news to me</I> (to je pro mne novinka). Podobně <I>he got where he is by hard work</I> (dostal se tam, kde je, usilovnou prací) je větný typ S-V-Adv jako <I>he got home late</I> (dostal se domů pozdě) (s obligatorním lokálním určením a fakultativním určením prostředku, resp. času).
Vedle prostředků realizace větných členů je též třeba přihlížet k větné sémantice, neboť týž syntaktický typ může vyjadřovat různé větné významy a naopak týž význam může být vyjádřen různou syntaktickou strukturou.
Jak bylo ukázáno v 8.6, anglické sloveso je z hlediska příslušnosti k určité syntakticko-sémantické třídě do značné míry neutrální. Téhož slovesa se často užívá intranzitivně a tranzitivně (viz 8.62.2) a některých sloves lze nadto užít i jako spony, např. <I>he turned</I> otočil se (S-V), <I>he turned a page</I> obrátil stránku (S-V-O), <I>he turned pale</I> zbledl (S-Vkop-NomPred); <I>how did you get here?</I> jak ses sem dostal? (S-V-Adv), <I>where did you get it?</I> kde jste to dostal? (S-V-O), <I>can you get me a ticket?</I> můžete mi obstarat lístek? (S-V-Oi -Od), <I>get me out of here</I> dostaň mě odtud (S-V-O-Adv), <I>it is getting late</I> připozdívá se (S-Vkop-NomPred), <I>I got my shoes wet</I> rozmáchal jsem si boty (S-V-O-Co).'$
'21','0','12.21','12.21 Větné typy se slovesem sponovým',$
'22','0','12.21.1','12.21.1','Sponové sloveso zahrnuje pouze jednoho aktanta, podmět, kterému připisuje nějaký znak, vyjádřený jmennou částí přísudku (viz 8.61). Vlastní významové jádro predikace vyjadřuje jmenná část přísudku, která je nezbytným doplněním sponového slovesa jak po stránce formální, tak po stránce významové. Pokud je jmenná část přísudku vyjádřena substantivem, je toto substantivum vždy koreferenční s podmětem (nemá vlastního referenta). Základní větný vzorec se sponovým slovesem je S-Vkop-NomPred. Z hlediska větné sémantiky lze u tohoto typu rozlišit několik podtypů.
(a) Predikace kvalifikující, např. <I>my decision is final</I> moje rozhodnutí je konečné (viz 13.23.11).
U tohoto typu je mezi angličtinou a češtinou v zásadě shoda, rozdíly jsou v případech jako <I>the pillars are not the same height</I> ty sloupy nejsou stejně vysoké (stejné výšky), <I>the plank is not the right length</I> prkno nemá správnou délku, kde odpovídající český typ mívá predikativní jméno v genitivu nebo proti anglickému <I>be</I> je české <I>mít.</I>
Dále jsou rozdíly rázu frazeologického u kvalifikující predikace realizované předložkovou vazbou, srov. <I>she is at a disadvantage</I> / <I>at a loss</I> je v nevýhodě / na rozpacích, <I>this question is of great interest</I> tato otázka je velmi zajímavá.
Kvalifikující predikace může kromě adjektiva obsahovat též infinitiv, např. <I>you are very kind to invite me</I> jste velmi laskav, že mě zvete (viz 13.23.11a), <I>he is hard to please</I> je těžké mu vyhovět, těžko se mu vyhoví (viz 13.23.11a). Typ <I>he is hard to please</I> odpovídá české větě reflexivní dispoziční (viz 12.31.22).
(b) Predikace dějová (viz 13.23.11c), např. <I>such discussions are productive only of quarrels</I> takové diskuze vedou jen k hádkám, <I>we are all early risers</I> všichni brzy vstáváme. První typ, příznačný pro knižní styl, je pro angličtinu specifický. Druhý se vyskytuje i v češtině, srov. <I>I am not a big eater</I> nejsem velký jedlík, ale je řidší. Omezuje se na vyjadřování obecné charakteristiky.
Predikace dějová může být též pasivní, např. <I>the patient is under observation</I> pacient je pozorován (srov. <I>pod kontrolou</I>)<I>.
</I>(c) Predikace klasifikující (viz 13.23.12), např. <I>his sister is a librarian</I> jeho sestra je knihovnice.
Klasifikace a kvalifikace se stýkají v případech, kdy je predikativní substantivum modifikováno adjektivem, např. <I>he is a promising student</I> je to nadějný student. Je-li význam predikativního substantiva inkludován ve významu podmětu, jde o kvalifikaci formou klasifikace, neboť nový sémantický rys je v tomto případě vyjádřen jen modifikujícím adjektivem, srov. <I>her brother is an ambitious man</I> její bratr je ctižádostivý člověk (srov. sémanticky ekvivalentní <I>her brother is ambitious</I> její brar je ctižádostivý).
Kvalifikace nepravým zařazením je v angličtině častější než v češtině, a kromě toho má dva zvláštní podtypy, které v češtině nemají obdobu: <I>the job is an exacting one</I> ta práce je náročná, <I>hers was a fruitful life</I> její život byl plodný. V prvém případě se predikativní substantivum opakuje v predikativní části prostřednictvím proformy <I>one</I>, v druhém případě je podmětové samostatné posesivum proformou predikativního substantiva (viz 13.23.12).
(d) Predikace identifikační, např. <I>the tall man is the guide</I> ten vysoký muž je průvodce (viz 13.23 a 13.23.12). Predikativní substantivum v identifikačním typu má zpravidla člen určitý, avšak může mít i člen neurčitý. Věta <I>he was a friend of mine</I> může podle kontextu vyjadřovat buď klasifikaci nebo identifikaci. O klasifikaci jde v případě jako <I>I thought he was a friend of mine but he let me down</I> myslel jsem, že je můj přítel (mým přítelem), ale nechal mě na holičkách. S identifikací máme co činit v kontextu jako <I>I saw a man walking towards me; for a moment I thought he was a friend of mine</I> (neurčitá determinace specifická, viz 3.32.3). Viděl jsem nějakého muže, jak jde ke mně; okamžik jsem myslel, že je to (jeden) můj přítel. V češtině u klasifikačního typu může být predikativní jméno v instrumentálu.
Identifikační typ mívá často v přísudkové části infinitiv (viz 15.12.1), gerundium (viz 15.22) nebo větu vedlejší (viz 16.21.1 a 16.22.1), např. <I>his job is to run errands</I> jeho práce je vyřizovat pochůzky, <I>this is wandering from the point</I> to je odbočování od věci, <I>the odd thing about his presents is that nobody wants them</I> zvláštní na jeho darech je to, že je nikdo nechce.
Zvláštní podtyp identifikační predikace tvoří rozštěpené věty, např. <I>this is where I work</I> tady pracuji (viz 14.35.6).'$
'23','0','12.21.2','12.21.2','Ostatní sponová slovesa tvoří stejné větné typy jako <I>be</I>, avšak přibývá další sémantický rys vyplývající z jejich významu (viz 8.61).
<I>Look</I>, <I>feel</I>, <I>sound</I>, <I>smell</I>, <I>taste</I> vyjadřují vztah mezi příznakem a jeho nositelem prostřednictvím jednotlivých smyslů (viz 13.23.21a), např. <I>she looked nervous</I> vypadala nervózně, <I>the sheets felt damp</I> prostěradla byla (podle hmatového vjemu) vlhká, <I>the food smelt delicious</I> jídlo lákavě vonělo.
<I>Seem</I>, <I>appear</I> (zdát se, jevit se) relativizují faktivnost vyjadřovaného obsahu, srov. <I>his decision seems final</I> jeho rozhodnutí se zdá konečné. <I>Prove</I> a <I>turn out</I> ukázat se (nějakým) naopak faktivnost vyjadřovaného obsahu potvrzují (viz 13.23.21b), např. <I>the new typist has proved very efficient</I> nová korespondentka se ukázala být velmi výkonnou.
<I>Remain</I>, <I>stay</I>, <I>keep</I>, <I>go</I>, <I>continue</I>, <I>stand</I>, <I>rest</I> vyjadřují setrvání v nějakém stavu (viz 13.23.21c), např. <I>he remained adamant</I> zůstal neoblomný, <I>the stove kept</I> / <I>stayed warm</I> kamna zůstala teplá.
<I>Become</I>, <I>turn</I>, <I>grow</I>, <I>get</I>, <I>go</I>, <I>come</I>, <I>fall</I>, <I>make</I> aj. vyjadřují změnu stavu (viz 13.23.21d), např. <I>she felt silent</I> zmlkla, <I>the light grew fainter</I> světlo sláblo.'$
'24','0','12.21.3','12.21.3 Sponové věty s podmětem <I>it</I>','Věty s podmětovým <I>it</I>, které zastupuje neživotné substantivum či substantivum označující nižšího živočicha nebo odkazuje na část věty či celou větu, se řadí k větným typům s konkrétním nebo větným podmětem. Vedle toho má však podmětové <I>it</I> další funkce, v kterých vytváří specifický větný typ.'$
'25','0','12.21.31','12.21.31','Sponový typ s „prázdným“ <I>it</I>, v němž je <I>it</I> formální prostředek zaplňující místo podmětu, aby bylo vyhověno pravidlům anglické větné stavby. Na sémantické rovině nemá referenta. Jde o věty vyjadřující stavy okolí nebo údaje časové, např. <I>it was cold</I> / <I>quiet</I> / <I>light ...</I> bylo chladno / ticho / světlo ..., <I>it was growing dark</I> stmívalo se, <I>it was morning</I> / <I>dusk</I> / <I>Tuesday</I> / <I>Easter ...</I> bylo ráno / byl už soumrak / bylo úterý / byly Velikonoce ... V češtině tomuto typu odpovídá jednočlenná věta slovesná nebo verbonominální (viz 12.32.3).
Obsahuje-li věta lokální nebo temporální určení, je možné alternativní vyjádření s lokálním nebo temporálním podmětem, např. <I>is was lonely there</I> / <I>the place was lonely</I> bylo tam pusto, <I>it was unusually cold in May</I> / <I>May was unusually cold</I> v květnu bylo neobvykle chladno / květen byl neobvykle chladný.
<note id="12.21.31/P01">Poznámka: „Prázdné“ <I>it</I> se vyskytuje též ve větném typu se slovesy plnovýznamovými v případech jako <I>it’s raining</I> / <I>snowing</I> / <I>blowing</I> ... prší / sněží / fouká vítr ... (viz 12.31.11).</note>'$
'26','0','12.21.32','12.21.32','Větný typ s anticipačním <I>it</I> tvoří zvláštní syntaktický vzorec vyznačující se dvěma podměty: s <I>it</I> v normální podmětové pozici, které anticipuje vlastní podmět, a vlastním podmětem vyjádřeným infinitivem (viz 15.11.1), řidčeji gerundiem nebo větou vedlejší (viz 16.21.11) v postavení postverbálním. Je též možná větná stavba bez anticipačního <I>it</I> s vlastním podmětem v postavení před slovesem, např. <I>it is wrong to tell lies</I> je špatné lhát – <I>to tell lies is wrong</I> lhát je špatné. Neutrální forma tohoto typu je s anticipačním <I>it</I>. Vlastní podmět v preverbálním postavení vyžaduje určité kontextové podmínky.'$
'27','0','12.21.33','12.21.33','Vytýkací konstrukce (viz 16.22.21h), např. <I>it is results that matter</I> jsou to výsledky, na čem záleží / záleží na výsledcích, <I>it is results that they want</I> chtějí výsledky, <I>it was about his journey that he consulted me</I> radil se se mnou o své cestě. Touto větnou stavbou lze vytknout kterýkoliv větný člen kromě přísudku a jmenné části přísudku. V češtině se příslušný větný člen častěji vytýká slovosledem a intonací.'$
'28','0','12.21.4','12.21.4 Sponové věty s podmětem <I>there</I>','Podobně jako anticipační <I>it</I> také <I>there</I> představuje předběžný podmět předjímající vlastní podmět v postavení postverbálním. Na rozdíl od anticipačního <I>it</I>, které předjímá nejčastěji infinitiv nebo větu vedlejší, <I>there</I> předjímá podmět substantivní (nebo zájmenný). <I>There</I> však není pouze formální prostředek zaplňující pravidelné místo podmětu, nýbrž tvoří konstitutivní složku větného typu existenciálního a existenciálně-lokativního.
(a) Typ existenciální, např. <I>there is no exception</I> není (neexistuje) žádná výjimka. <I>Be</I> lze v tomto typu nahradit slovesem <I>exist</I> (které je ovšem v konstrukci s <I>there</I> mnohem řidší než <I>be</I>): <I>there exists no exception</I>, <I>no exception exists.</I> Proto se někdy <I>be</I> v těchto větách nepovažuje za sponu, ale za sloveso plnovýznamové. Forma bez <I>there</I> není možná: <I>Contrary to popular belief, there are many more than five senses.</I> (Mackay 60) Na rozdíl od rozšířeného názoru je (existuje) mnohem více než pět smyslů.
V češtině toto <I>there</I> nemá formální protějšek; české věty existenciální mají pouze jeden podmět odpovídající anglickému vlastnímu podmětu v postavení postverbálním.
Existenciální typ se vyskytuje též s fakultativním určením, nejčastěji lokálním. Od existenciálně-lokativního typu se liší tím, že ho nelze převést na typ lokativní a <I>there</I> je obligatorní i při počátečním postavení adverbiálního určení: <I>there was no sign of life in the house</I> / <I>in the house there was no sign of life</I> v domě nebyla známka života (*<I>no sign of life was in the house</I> *žádná známka života nebyla v domě, *<I>in the house was no sign of life</I>).
(b) Typ existenciálně-lokativní, např. <I>there is a girl in the waiting-room</I> v čekárně je nějaká dívka. V tomto typu je adverbiální určení obligatorní v tom smyslu, že jde o vyjádření existence něčeho v nějakém místě nebo nějaké době. Tento typ kontrastuje s typem lokativním, který vyjadřuje pouhou lokalizaci (prostorovou nebo časovou), srov. <I>the girl is in the waiting-room</I> ta dívka je v čekárně; podobně <I>there’s a meeting in the afternoon</I> odpoledne je schůze – <I>the meeting is in the afternoon</I> schůze je odpoledne.
V češtině se typ existenciálně-lokativní a lokativní liší pouze slovosledem, který je v tomto případě konstitutivní složkou větného vzorce. V angličtině může adverbiální určení stát buď na začátku nebo na konci (koncové postavení je častější), aniž se tím změní syntaktickosémantická struktura nebo aktuální členění, srov. <I>there is a housing estate beyond the bridge</I> / <I>beyond the bridge there is a housing estate</I> za mostem je sídliště (typ eixstenciálně-lokativní) – <I>the housing estate is beyond the bridge</I> sídliště je za mostem (typ lokativní).
Existenciálně-lokativní věty s <I>there</I> mají úzký vztah k posesivním větám s <I>have</I>, srov. <I>there is no post office in the village</I> ve vsi není pošta – <I>the village has no post office</I> vesnice nemá poštu. Možnost tvořit posesivní konstrukci je ovšem omezena na případy, kdy je sémantický vztah mezi adverbiálním určením a podmětem slučitelný se vztahem posesor – posesum (jde-li např. o vztah celku a částí nebo nositele a jeho podstatné vlastnosti), srov. <I>there are twelve inches in a foot</I> / <I>the foot has twelve inches</I> stopa má dvanáct palců – <I>there was a brass plate on the door</I> na dveřích byl mosazný štítek, ale nikoliv *<I>the door had a brass plate</I> dveře měly mosazný štítek. V těchto případech bývá posesivní konstrukce umožněna připojením lokálního určení sémanticky totožného s podmětem: <I>the door had a brass plate on it</I> na dveřích byl mosazný štítek. Lokální určení je někdy v těchto případech fakultativní, např. <I>there are twenty pupils in the class</I> ve třídě je dvacet žáků – <I>the class has twenty pupils (in it)</I> třída má dvacet žáků.
<note id="12.21.4/P01">Poznámka: V kontextu lokálního popisu (v místních průvodcích, v scénických a zeměpisných popisech apod.) se v angličtině vyskytuje stejný existenciálně-lokativní typ jako v češtině, tj. <I>there</I> se může po počátečním lokálním určení vynechat, např. <I>Usually the career of the dead man and his profession are depicted on the left wall in great detail... On the right wall are prayers for the dead.</I> Obvykle je životní dráha zesnulého podrobně vylíčena na levé stěně... Na pravé stěně jsou modlitby za mrtvé. <I>On the lawn were two great yew trees and the swing hung between them.</I> (Raverat 61) Na trávníky byly dva velké tisy a houpačka visela mezi nimi.</note>
(c) Typ dějový, např. <I>there was a click in the lock</I> v zámku cvaklo. Dějovost tohoto typu vyplývá z dějového jména, které tvoří vlastní podmět. Tato konstrukce umožňuje vyjádření děje bez činitele (i když činitel může být vyjádřen pomocí předložkové vazby). V češtině odpovídá jednočlenným větám slovesným (viz 12.31.14b), srov. <I>Or there was tree-climbing, roof-climbing, story-telling.</I> (Raverat 233) Nebo se lezlo po stromech, po střechách, vyprávěly se pohádky. <I>There was no riding or shooting or anything of that kind.</I> (Raverat 140) Nejezdilo se na koni, ani se nestřílelo nebo něco takového.
Tímto větným typem se též vyjadřují děje atmosferické (stavy počasí), např. <I>there was a flash of lightning</I> zablesklo se, <I>there was a peal of thunder</I> zahřmělo, jakož i jiné děje uvádějící na scénu nějaký jev, např. <I>there was a crash</I> ozvala se rána, <I>there was a gust of wind</I> zaburácel vítr. Lze k nim přiřadit i typ percepční, v němž je podmětem dějové jméno označující smyslový vjem. V češtině je opět jednočlenná věta slovesná, srov. <I>there was a smell of damp leaves and moss</I> bylo cítit vlhké listí a mech, <I>there was the sound of footsteps</I> bylo slyšet kroky.
(d) <I>There</I> se vyskytuje též v modálním typu, nejčastěji s gerundiálním podmětem nebo v záporné větě s infinitivem, např. <I>there is no knowing what she may do</I> nelze říci, co udělá, <I>there is nothing to fear</I> není se čeho bát, <I>there’s nowhere to go</I> není kam jít.
(e) Je-li vlastní podmět v existenciálních a existenciálně-lokativních větách modifikován přítomným nebo minulým příčestím, vzniká otázka, není-li participium součástí průběhového tvaru nebo pasiva. Participium se v těchto případech nejčastěji považuje za postponovaný atribut, neboť je lze často rozvést do věty vztažné, např. <I>there is another door leading to the hall</I> do haly vedou ještě jedny dveře – <I>there is another door that leads to the hall</I> jsou ještě jedny dveře, které vedou do haly. <I>There was a body called the Ladies’s Discussion Society.</I> (Raverat 95) Existoval spolek zvaný Dámská debatní společnost. – <I>There was a body that was called...</I> Existoval spolek, který se nazýval...
V některých případech lze tyto vazby převést na průběhovou konjugaci, resp. pasivum, srov. <I>there was a party going on – a party was going on</I> konal se (byl v průběhu) večírek, <I>there was a ball given by the Young People’s Club on that evening – a ball was given by the Young People’s Club on that evening</I> toho večera pořádal Klub mládeže ples.
Proti chápání participia jako integrované složky složeného slovesného tvaru však svědčí případy, které na průběhovou konjugaci převést nelze, srov. *<I>another door is leading to the hall</I> (pouze <I>another door leads...</I>), <I>in our class there’s a boy resembling Tom</I> v naší třídě je chlapec podobný Tomovi – *<I>a boy in our class is resembling Tom</I> (pouze <I>resembles</I>).
V případě minulého příčestí jde o pasivum, stojí-li příčestí mezi <I>there</I> a vlastním podmětem, např. <I>there has been raised the question of abnormal expenses</I> byla vznesena otázka abnormálních výdajů. V toto případě, který se vyskytuje zřídka, je <I>there</I> formální element (bez existenciálního významu), který zaplňuje místo podmětu, aby bylo možné řazení podle stupně výpovědní dynamičnosti.
Obvyklejší postavení minulého příčestí v této vazbě je však za vlastním podmětem, např. <I>there is an edition printed in large type</I> existuje vydání tištěné velkým typem, kde bývá participium považováno za postmodifikátor, avšak i zde je možné pojetí pasivní (viz 8.84.22d)'$
'29','0','12.21.5','12.21.5','Přestože věty s <I>it</I> a <I>there</I> v postavení podmětu představují různé větné typy, v některých bodech se stýkají.
Formálně jsou zřetelně odlišeny, stojí-li v přísudkové části adjektivum, neboť v tomto případě se v podmětu vyskytuje pouze <I>it</I>, srov. <I>it was warm</I> / <I>wet</I> / <I>late</I> bylo teplo / mokro / pozdě – nikoliv *<I>there was warm</I> / <I>wet</I> / <I>late</I> apod.
Před substantivem stojí jak <I>it</I>, tak <I>there. It</I> je v tomto případě buď prázdné, např. <I>it was Monday</I> / <I>summer</I> / <I>morning</I> apod. bylo pondělí / léto / ráno, nebo anaforické: <I>it’s an exception</I> je to (<I>to</I> = substantivní nebo větná proforma) výjimka. <I>There</I> je existenciální, srov. <I>there’s an exception</I> je (existuje) (jedna) výjimka. Čeština typ s prázdným <I>it</I> a typ s <I>there</I> někdy nerozlišuje, srov. <I>it was noon</I> bylo poledne – <I>there was a thick fog</I> byla hustá mlha.
<note id="12.21.5/P01">Poznámka: U slov, která fungují jako substantiva a adjektiva se setkáváme s oběma konstrukcemi, srov. <I>There’ll be light enough to find him by.</I> (Adams 116) Bude dost světlo, abychom ho našli. – <I>It’s not light yet.</I> (Adams 116) Ještě není světlo. V prvém případě je <I>light</I> substantivum, v druhém případě může jít jak o substantivum, tak o adjektivum.</note>
K sémantickému překrývání obou větných typů dochází v případech, kdy se slovesa označujícího nějaký atmosferický jev nebo druh počasí užívá též jako substantiva, srov. <I>it drizzled incessantly all day – there was an incessant drizzle all day</I> celý den nepřetržitě pršelo. <I>It</I> je tu ovšem podmětem slovesa plnovýznamového.
Jako volné varianty se <I>it</I> a <I>there</I> vyskytují ojediněle, např. <I>it’s</I> / <I>there’s no use</I> / <I>good telling you not to take any risks</I> nemá smysl ti říkat, abys neriskoval (varianta <I>there’s no good</I> / <I>use</I> je častá v americké angličtině), <I>it’s</I> / <I>there’s time enough tomorrow</I> zítra je dost času.
<note id="12.21.5/P02">Poznámka: <I>It’s time</I> a <I>there’s time</I> jsou zpravidla rozlišeny, srov. <I>it’s (high) time to start (we started)</I> je (nejvyšší) čas (je na čase), abychom začali – <I>there’s (plenty of) time, we needn’t start yet</I> je čas (spousta času), nemusíme ještě začínat.</note>'$
'30','0','12.22','12.22 Větné typy se slovesem plnovýznamovým v činném rodě',$
'31','0','12.22.1','12.22.1 Větné typy se slovesem intranzitivním',$
'32','0','12.22.11','12.22.11','Větný typ S-V, např. <I>he apologized</I> omluvil se, <I>I was dozing</I> podřimoval jsem, <I>what has happened?</I> co se stalo?
Větný typ S-V bez fakultativních členů je řídký, zejména v prostých tvarech slovesných. Pokud existuje formálně tříčlenná ekvivalentní struktura, dává se jí přednost, např. <I>the children are sleeping</I> (S-V) – <I>the children are asleep</I> (S-Vkop- NomPred) děti spí, <I>she sighed</I> (S-V) – <I>she drew a sigh</I> (S-V-O) vzdychla.
<note id="12.22.11/P01">Poznámka: V souvislém textu se minimálnost této struktury může kompenzovat začleněním do souvislé řady dějů, např. <I>We waited a long time. Birds sang, squirrels chattered, the sun shone; but nobody came</I>. (Lee 214) Čekali jsme dlouho. Ptáci zpívali, veverky švitořily, slunce svítilo; ale nikdo nepřišel.</note>
Syntaktický vzorec S-V má tyto hlavní sémantické typy:
(a) Agens – činnost, např. <I>shall we walk?</I> půjdeme pěšky? <I>she toiled</I> plahočila se, <I>the baby whimpered</I> dítě zavrnělo. Činnostní povaha slovesa se projevuje tím, že je lze zařadit pod kategoriální sloveso <I>do</I> dělat.
U sloves typu <I>cough</I> kašlat, <I>sneeze</I> kýchat, <I>yawn</I> zívat, <I>doze</I> podřimovat, <I>snore</I> chrápat, <I>frown</I> mračit se, <I>smile</I> smát se, <I>blush</I> zardívat se apod. spíše než o činnost jde o proces jako projev stavu procesora (původce procesu).
U životných podmětů jiných než lidských, např. <I>fishes swim</I> ryby plavou, <I>birds sing</I> ptáci zpívají, <I>a dog barked</I> zaštěkal pes, <I>a cock crowed</I> zakokrhal kohout apod., sloveso vyjadřuje činnost, která je charakteristickým projevem existence svého původce.
Činnostní slovesa dodávají i neživotným podmětům charakter činitele. Tak věty <I>the smoke rose</I> kouř stoupal, <I>the branches moved (in the wind)</I> větve se pohybovaly (ve větru), <I>the rains came</I> nastalo období dešťů apod. jsou jazykově strukturovány stejně jako <I>John rose</I> Jan vstal, <I>nobody moved</I> nikdo se nepohnul, <I>many people came</I> přišlo mnoho lidí, i když vztah mezi podmětovým aktantem a dějem je v obou případech různý (u neživotného podmětu nemůže jít o děj záměrný).
(b) Nositel děje – událost, např. <I>she fainted</I> omdlela, <I>the boy stumbled and fell down</I> chlapec zakopl a upadl. Událostní povaha slovesa se projevuje tím, že je lze zařadit pod kategoriální sloveso <I>happen</I> stát se, přihodit se.
Nositelská povaha podmětového aktanta je zvláště výrazná v případě neživotných substantiv, která většinou označují substance, na nichž příslušné procesy probíhají, např. <I>the wound is bleeding</I> rána krvácí, <I>the flowers have faded</I> květiny zvadly, <I>iron rusts</I> železo rezaví apod.
(c) Větný typ S-V s prázdným <I>it</I> v podmětu, označující stavy počasí a atmosferické děje, např. <I>it rained, drizzled, snowed</I> pršelo, mrholilo, sněžilo. V češtině je jednočlenná věta slovesná s rozdíly v jednotlivých případech, např. <I>it hailed</I> padaly kroupy, <I>it’s blowing</I> fouká vítr.
(d) Větný typ vyjadřující různé vztahy (různost, podobnost, stejnost, kvalitu, kvantitu apod.). Tento typ je sémanticky příbuzný s větným typem sponovým, což se často projevuje tím, že je na sponový typ převeditelný, např. <I>our aims differ</I> naše cíle se liší (srov. <I>our aims are different</I> naše cíle jsou různé), <I>examples abound</I> příkladů je hojnost.
Větný typ S-V bývá většinou rozvit fakultativními členy, nejčastěji příslovečným určením, např. <I>the river has risen two feet</I> řeka stoupla o dvě stopy, jindy doplňkem podmětu, např. <I>she returned utterly worn out</I> vrátila se naprosto vyčerpaná.
Obsahuje-li tento typ sloveso objevení se na scéně nebo označující nějakou formu existence a kontextově nezapojený podmět, má podmět vyšší stupeň výpovědní dynamičnosti než sloveso a v češtině tedy stojí za slovesem. Místní určení, je-li přítomno, bývá tematické a stojí na začátku. V angličtině je naproti tomu pravidelný slovosled S-V(-Adv), přičemž nezapojenost podmětu vyplývá ze singulativního členu neurčitého a tematičnost adverbiálního určení je buď anaforická nebo vyplývá ze situace. Srov. <I>a quarrel arose</I> vznikla hádka (došlo k hádce), <I>a helicopter hovered above the motorway</I> nad dálnicí se vznášela helikoptéra, <I>a light flickered at a distance</I> v dálce blikalo světlo, <I>a car pulled up at the curb</I> u chodníku zastavilo auto apod.'$
'33','0','12.22.12','12.22.12 Větný typ S-V-Adv (intranzitivní sloveso s obligatorním adverbiálním určením)','(a) Větný typ S-V-Adv nejčastěji vyjadřuje lokalizaci.
(i) Lokalizace konkrétní, např. <I>he is away</I> je pryč, <I>the road stretches across the desert</I> silnice se táhne pouští.
(ii) Lokalizace abstraktní (příslušnost k třídě), např. <I>he ranks among (with) the best in his profession</I> řadí se k nejlepším ve svém povolání, <I>Leeds is among the largest industrial towns in England</I> Leeds patří v Anglii k největším průmyslovým městům (srov. konkrétní lokalizaci <I>you are among your friends</I> jste mezi přáteli).
(iii) Konkrétní lokalizace často alternuje s lokalizací temporální. Věta vyžaduje jedno nebo druhé určení, a jsou-li přítomna obě, je jedno fakultativní, např. <I>they live near by</I> bydlí blízko, <I>he lived in the sixteenth century</I> žil v 16. století, <I>the departure is at 3.15 from Central Station</I> odjezd je v 3.15 z Hlavního nádraží (srov. <I>the departure is at 3.15</I> odjezd je v 3.15, <I>the departure is from Central Station</I> odjezd je z Hlavního nádraží).
Samotné temporální určení u lexikálního <I>be</I> připouští jen dějový podmět, např. <I>the wedding is on Saturday</I> svatba je v sobotu.
(iv) Temporální určení, např. <I>the flight takes two hours</I> let trvá dvě hodiny, <I>it’s getting on for midnight</I> táhne na půlnoc.
(b) Větný typ s lokativním podmětem a činitelským adverbiálním určením, např. <I>the parth was swarming with ants</I> pěšina se hemžila mravenci, <I>the stream abounds in trout</I> potok oplývá pstruhy (v potoce je spousta pstruhů), <I>the floor was crawling with vermin</I> podlaha se hemžila hmyzem, <I>her face was streaming with tears</I> po obličeji ji tekly slzy, <I>his hand was trickling with blood</I> z ruky mu kapala krev. V češtině má lokální element častěji formu adverbiálního určení. Činitel může též být konstruován jako podmět a pak je lokální určení fakultativní, srov. <I>ants were swarming in the path</I> na pěšině se rojili mravenci, <I>trout abound in this stream</I> v potoce je spousta pstruhů, <I>vermin were crawling on the floor</I> po podlaze lezl hmyz, <I>tears were streaming down her face</I> po obličeji jí tekly slzy, <I>blood was trickling from his hand</I> z ruky mu kapala krev.
Podmětová konstrukce lokálního elementu v angličtině často slouží jako prostředek aktuálního členění (umístění tematického prvku na počátek věty, viz 14.35.4).
(c) Větný typ s určením míry, např. <I>the bedroom measures ten feet by twelve</I> ložnice měří 10 x 12 stop, <I>he weighs twelve stone</I> váží 76 kg, <I>her clothes cost a lot of money</I> její šaty stojí spoustu peněz. Tento typ lze často převést na typ sponový, srov. <I>his weight is twelve stone</I> jeho váha je 76 kg. Nepřipouští pasivizaci.
Doplnění po slovesech <I>measure</I>, <I>weigh</I>, <I>cost</I> má některé rysy předmětu (viz 13.31.15).
(d) Větný typ dispoziční s adverbiálním určením způsobu, např. <I>the book reads well</I> ta kniha se dobře čte, <I>the new edition is selling fast</I> nové vydání se rychle prodává, <I>the material washes easily</I> ten materiál se snadno pere, <I>the dirt rubs off easily</I> špína se snadno setře aj. Podmět je v tomto typu nečinitelský, totožný s předmětem vazby tranzitivní, srov. <I>to read a book</I>, <I>to sell a new edition</I> atd. Jde o transpozici předmětu do funkce podmětu podobně jako v pasivu, avšak sloveso uchovává aktivní formu. V češtině tomuto typu odpovídá dispoziční typ reflexivní (viz 12.31.22).
Některá slovesa připouštějí též vazbu bez příslovečného určení (viz 8.84.21(b)(iii)).'$
'34','0','12.22.2','12.22.2 Větný typ se slovesem monotranzitivním S-V-O','Větný typ S-V-O má četné sémantické podtypy podle sémantiky slovesa a obou účastníků jeho děje.'$
'35','0','12.22.21','12.22.21','V nejčastějším typu je podmět životný konatel (agens) a předmět neživotný cíl (patiens) děje, agens však může též být neživotný a patiens životný. V případě lidského činitele může jít o děj záměrný nebo nezáměrný. Různé kombinace obou aktantů lze pozorovat na následujících příkladech:
(a) she wiped the blackboard utřela tabuli
(b) the boys chased the catchlapci honili kočku
(c) she knit a jumper pletla svetr
(d) her parents spoilt her rodiče ji rozmazlili
(e) she dropped her handbag upustila kabelku
(f) she lost her purse ztratila peněženku
(g) the arrow hit the targetšíp zasáhl terč
(h) a shower will refresh you sprcha vás osvěží
V případech (a), (b), (g) lze slovesný děj zařadit pod obecný význam <I>do</I> (verba afficiendi, předmět zasažený), v příkladu (c) pod obecný význam <I>make</I> (verba efficiendi, předmět vytvořený).
<note id="12.22.21/P01">Poznámka: Otázka s <I>do</I> se ptá na celou predikaci, nikoliv jen na předmět, srov. <I>What did she do? She wiped the blackboard.</I> Otázka s <I>make</I> se ptá jen na předmět: <I>What did she make? A jumper.</I></note>
Děje na vůli nezávislé spadají jednak pod sloveso <I>do</I> (d), (e), jednak pod <I>happen</I> (f), (h).
Z hlediska záměrnosti děje jsou některá slovesa neutrální, srov. (e), které může označovat jak děj nezáměrný, tak děj záměrný. Záměrný děj se někdy mění v nezáměrný při reflexivizaci, srov. <I>he cut the string</I> přeřízl provázek – <I>he cut himself</I> řízl se.'$
'36','0','12.22.22','12.22.22','Větný vzorec S-V-O vyjadřující mentální a citové postoje nebo reakce, percepci a kognitivní procesy, např. <I>we all enjoyed the play</I> hra se nám všem líbila, <I>I hate hypocrisy</I> nenávidím pokrytectví; <I>she felt something sticky</I> cítila něco lepkavého.
V tomto typu životný podmět představuje procesora (nositele procesu, postoje) a neživotný předmět to, co příslušný proces (postoj) vyvolává. Tato sémantická konfigurace může mít i obrácenou syntaktickou sturkturu: procesor může být konstruován jako předmět a jev vyvolávající proces jako podmět, např. <I>slipshod work irritates him</I> nedbalá práce ho dráždí, <I>the bright light dazzled me</I> jasné světlo mě oslnilo.'$
'37','0','12.22.23','12.22.23','Větný typ S-V-O s neživotným podmětem představuje sémantickou strukturu agens – děj – patiens v případech jako <I>the avalanche buried two climbers</I> lavina zasypala dva horolezce, <I>the lightning struck the church spire</I> blesk uhodil do kostelní věže, <I>the wind broke a window</I> vítr rozbil okno, o čemž svědčí pasivní forma těchto vět (podmět aktivní věty je v pasivu konstruován jako konatel s předložkou <I>by</I>): <I>two climbers were buried by an avalanche, the church spire was struck by lightning</I> apod.
V případech jako <I>the key opened the door</I> (klíč otevřel dveře) má podmět povahu nástroje (srov. <I>the door was opened with a spare key</I> dveře byly otevřeny rezervním klíčem).
Neživotný podmět bývá též lokativní, např. <I>the hall seats five hundred people</I> do sálu se vejde pět set lidí, <I>my tent sleeps four persons</I> v mém stanu se vyspí čtyři osoby, <I>his forehead was dripping sweat</I> z čela mu kapal pot, <I>the car leaks oil</I> z auta teče olej apod. Může být konstruován též jako příslovečné určení, srov. <I>four persons can sleep in my tent</I>, <I>sweat was dripping from his forehead</I> atd. Adverbiální konstrukce lokativního elementu, která je jedině možná v češtině, ukazuje intranzitivní povahu sloves v tomto typu, což se též projevuje nemožností tvořit pasivum.
S temporálním podmětem se setkáváme ve vazbách jako <I>the sixties saw several natural disasters</I> v šedesátých letech došlo k několika přírodním pohromám, <I>the past decade witnessed the emergence of a new discipline</I> poslední desetiletí zaznamenalo vznik nového vědního oboru (srov. větnou stavbu s temporálním prvkem konstruovaným jako časové určení: <I>there were several natural disasters in the sixties, a new discipline emerged in the last decade</I>).
V případech jako <I>the sight curdlel my blood</I> (při tom pohledu mi ztuhla krev), <I>this experience matured his character</I> (touto zkušeností vyzrál jeho charakter), <I>what started the gossip?</I> (čím začaly ty klepy?), <I>the treaty begins a new era</I> (tou smlouvou začíná nová éra) vyjadřuje podmět příčinu nebo prostředek, srov. <I>my blood curdled at that sight</I>, <I>his character matured through this experience</I>, <I>a new era begins with this treaty.</I> V češtině je opět pravidlem konstrukce adveribální nebo instrumentálová.
<note id="12.22.23/P01">Poznámka: Kauzální podmět se vyskytuje také v typu S-V-O-C, např. <I>the heat turned the milk sour</I> horkem mléko zkyslo, <I>the sound of that name made my flesh creep</I> při zvuku toho jména mi naskočila husí kůže; rovněž v typu S-V-Oi-Od, např. <I>a bet won him ten pounds</I> sázkou (v sázce) vyhrál deset liber, <I>his success earned him fame</I> jeho úspěch mu získal slávu.</note>'$
'38','0','12.22.24','12.22.24','Typ S-V-O dále označuje různé vztahy: (a) posesivní, např. <I>he has</I> / <I>possesses a large collection</I> má / vlastní velkou sbírku, <I>she got many presents</I> dostala mnoho dárků; (b) lokalizace, např. <I>the jar contains honey</I> džbán obsahuje med; (c) rovnost (totožnost), např. <I>a gallon equals eight pints</I> gallon se rovná osmi pintám; (d) podobnost, např. <I>he resembles his father</I> podobá se svému otci; (e) srovnávací vztah, např. <I>her success exceeded</I> / <I>surpassed all expectation</I> její úspěch předčil veškeré očekávání; (f) vztah přináležitosti, např. <I>this type includes several subtypes</I> tento typ zahrnuje několik podtypů; (g) vztah příčiny a následku, např. <I>smoke implies fire</I> kouř implikuje oheň, <I>fire involves smoke</I> oheň způsobuje (má za následek) kouř aj.
Statický význam slovesa nepřipouští průběhovou konjugaci, avšak některé vztahy připouštějí tvoření pasiva ((b), (f)), srov. <I>honey is contained in jars</I>, <I>several subtypes are included in this type.</I> Podmět aktiva však není v pasivu konstruován jako konatel (s <I>by</I>), nýbrž jako lokální určení.
Příklady (g) jsou konverzní predikáty, které jsou vůči sobě v podobném vztahu jako aktivum / pasivum (předmět slovesa <I>imply</I> je podmětem slovesa <I>involve</I>), což však tvoření pasiva nebrání (srov. <I>fire is implied by smoke</I> oheň je implikován kouřem).
<note id="12.22.24/P01">Poznámka: U konverzních predikátů vzniká otázka, zda jde o synonymii. Z hlediska kognitivního obsahu věty konverzní predikáty vyjadřují totéž (mohou se vztahovat k téže události), např. <I>John likes music</I> Jan má rád hudbu – <I>music pleases John</I> hudba Jana těší, <I>effect follows cause</I> následek následuje po příčině – <I>cause precedes effect</I> příčina předchází před následkem apod. Avšak jazykové ztvárnění těchto obsahů se liší. Volba jiného východiska (podmětu) ovlivňuje nejen aktuální členění větné, ale i sémantickou strukturu, děj je nazírán z hlediska jiného účastníka. Navíc konverzní predikáty nebývají dokonalá synonyma. Tyto rozdíly se projevují v otázkách na příslušné věty, srov. <I>What’s John’s attitude to music? He likes it. How does music affect John? It pleases him.</I> Nejde tedy o jazykovou synonymii, a to ani v případě predikátů relačních (se sponou) <I>John is older than Bill</I> Jan je starší než Bill – <I>Bill is younger than John</I> Bill je mladší než Jan.</note>'$
'39','0','12.22.25','12.22.25 Větný typ S-V-O se sponovým slovesem','(a) <I>He is having a rest</I> / <I>a smoke</I> / <I>a holiday</I> odpočívá / kouří / je na dovolené, <I>he gave a jump</I> / <I>a yell</I> vyskočil / zařval, <I>the car gave a jolt</I> auto poskočilo, <I>she had a headache</I> bolela ji hlava apod. Předmětová konstrukce je zde pouze formální, neboť ji lze převést na intranzitivní konstrukci typu S-V (sloveso s předmětovým dějovým jménem vytváří jednu sémantickou jednotku), srov. <I>he is resting</I> / <I>smoking</I> / <I>holidaying</I>, <I>he jumped</I> / <I>yelled</I>, <I>the car jolted</I>, <I>her head ached.</I> Inherentně intranzitivní povaha děje se též projevuje v českém ekvivalentu: <I>odpočívá</I>, <I>kouří</I> atd. Pasivum se zde zpravidla netvoří.
(b) <I>They made a request</I> vznesli žádost (prosbu), <I>he gave no explanation</I> nepodal vysvětlení, <I>what conclusion have you drawn?</I> jaký jste učinili závěr? Také v tomto případě sloveso a předmětové dějové jméno tvoří jednu sémantickou jednotku, srov. <I>to request</I> žádat, prosit, <I>to explain</I> vysvětlit, <I>to conclude</I> učinit závěr, avšak tyto jednoslovné slovesné ekvivalenty jsou tranzitivní, samy o sobě úplnou větu netvoří, srov. *<I>they requested,</I> *<I>he explained,</I> *<I>they concluded.</I> Požadavku, aby konstrukce obsahovala předmět při zachování téhož obsahu (bez zavedení dalšího sémantického elementu) se vyhoví právě verbonominální vazbou, která je zde prostředkem syntaktické tranzitivizace. Tyto vazby pasivum tvoří, srov. <I>a request was made</I>, <I>no explanation was given</I>, <I>what conclusion has been drawn?</I>'$
'40','0','12.22.26','12.22.26','K větnému typu S-V-O se řadí slovesa s předložkovým předmětem, např. <I>people will laugh at you</I> lidé se ti budou smát, <I>he commented (up) on her absence</I> komentoval její nepřítomnost (viz 8.51.2 a 13.36), slovesa s adverbiální částicí, např. <I>we have tried out several systems</I> vyzkoušeli jsme několik systémů, <I>did you wind up the clock?</I> natáhl jsi hodiny? (viz 8.51.1), slovesa s adverbiální částicí a předložkou, např. <I>she has always looked up to him</I> vždycky k němu vzhlížela, <I>we must do away with red tape</I> musíme odstranit papírování (byrokratismus) (viz 8.51.3).
Předmět ve větném typu S-V-O může též být realizován sekundární predikací (a) větnou (vedlejší větou s určitým slovesem), např. <I>nobody knows how it could have happened</I> nikdo neví, jak se to mohlo stát (viz 16.21.1, 2); (b) nevětnou (jmenným tvarem slovesným): infinitivem, např. <I>I hate to disturb you</I> velmi nerad vás vyrušuji (viz 15.13), nebo gerundiem, např. <I>I can’t understand her behaving so foolishly</I> nemohu pochopit, že se chová tak pošetile (viz 15.23.11).'$
'41','0','12.22.3','12.22.3 Větný typ S-V-Oi-Od','Větný typ S-V-Oi-Od tvoří slovesa ditranzitivní pojící se s přímým a nepřímým předmětem, např. <I>he sold me his bicycle</I> prodal mi své kolo, <I>he bought her a present</I> koupil jí dárek. Sémantická struktura těchto sloves zahrnuje tři aktanty, činitele, předmět děje a recipienta, který je vždy implikován, i když není vyjádřen (srov. <I>he sold his bike</I> prodal kolo; tento akt implikuje dalšího účastníka, který se stal novým majitelem kola).
Větný typ S-V-Oi-Od má dva podtypy podle toho, jakou předložku má alternativní předložková konstrukce recipienta v postavení za přímým předmětem: (a) <I>he sold me his bike</I>, <I>they granted her a loan</I> udělili jí půjčku, <I>they denied us their support</I> odepřeli nám svou podporu aj. – <I>he sold his bike to his neighbour</I> prodal kolo sousedovi, <I>they granted loans to three applicants</I> udělali půjčky třem žadatelům, <I>he denies nothing to anyone</I> nikomu nic neodepře; (b) <I>he bought her a present</I>, <I>she made herself a dress</I> ušila si šaty, <I>I left him a message</I> nechal jsem mu vzkaz aj. – <I>he bought presents for the whole family</I> koupil dárky pro celou rodinu, <I>she makes dresses for her daughters</I> šije šaty svým dcerám, <I>I left a message for him</I> nechal jsem pro něho vzkaz (viz 13.32).
V češtině nepřímý předmět může označovat i účastníka děje, jemuž se odnímá, srov. <I>vzala mu hračky.</I> V angličtině má bezpředložkový nepřímý předmět tuto sémantickou roli zřídka (např. po slovese <I>deny</I> odepřít); účastník, jemuž se odnímá, se zpravidla konstruuje jako předložková vazba s <I>from</I>: <I>she took his toys from him</I> (viz 13.32).
Vzorec S-V-Oi-Od většinou připouští vypuštění nepřímého předmětu, např. <I>everybody gave something</I> každý něco dal, <I>she poured tea</I> nalila čaj, <I>they grant loans</I> udělují půjčky, avšak nikoliv vypuštění předmětu přímého; bezpředložková konstrukce pak buď vůbec není možná, srov. *<I>they granted the applicant</I> udělili žadatele, *<I>she grudges everybody</I> nepřeje nikomu, nebo se mění jak syntaktická funkce, tak sémantická role: z předmětu nepřímého, recipienta, se stává předmět přímý, zasažený: <I>they sent John</I> poslali Jana (nikoliv <I>Janovi</I>), <I>he brought the children</I> přivedl děti (nikoliv <I>dětem</I>), <I>he denied his daughter</I> zapřel svou dceru (nikoliv <I>dceři</I>).
U několika sloves účastník představující recipienta zůstává recipientem, i když syntaktická konstrukce obsahuje jen jeden předmět, srov. <I>I told him the news</I> řekl jsem mu tu zprávu – <I>(he knows,) I told him</I> (ví o tom,) řekl jsem mu to, <I>I’ll show you</I> ukáži ti to. V češtině je zpravidla nutno přímý předmět vyjádřit.
Některá slovesa připouštějí vyjádření samotného recipienta pomocí předložkové vazby, např. <I>she poured for him</I> nalila mu.
Větný typ S-V-Oi-Od má dvě pasivní formy, srov. <I>I was granted a loan</I> byla mi udělena půjčka – <I>loans were granted to all applicants</I> půjčky byly uděleny všem žadatelům (viz 8.84.14).
U větného typu S-V-Oi-Od se setkáváme s konverzními predikáty podobně jako u typu S-V-O, např. <I>Tom sold his bike to Dick</I> Tom prodal kolo Dickovi – <I>Dick bought the bike from Tom</I> Dick koupil kolo od Toma, <I>Lucy lent a book to Alice</I> Lucie půjčila knihu Alici – <I>Alice borrowed a book from Lucy</I> Alice si vypůjčila knihu od Lucie. Také v těchto případech nejde o jazykovou synonymii, nýbrž o odlišné jazykové ztvárnění téhož kognitivního obsahu.
Pouze formálně patří k větnému typu S-V-Oi-Od případy s přímým předmětem vyjádřeným dějovým jménem, které označuje vlastní slovesný děj, zatímco určité sloveso je pouze nositelem slovesných kategorií. Tak tomu bývá hlavně, je-li nepřímý předmět neživotný, např. <I>he gave the paint a stir</I> zamíchal barvou, <I>she gave the cushion a pat</I> uhladila polštář, <I>we’ll give the matter consideration</I> budeme o té záležitosti uvažovat. Vyskytuje se však i nepřímý předmět životný, např. <I>they did him an injury</I> ublížili mu (poškodili ho), <I>he gave me a push</I> strčil do mne. O dvouaktantové povaze těchto dějů svědčí jejich převeditelnost na typ S-V-O, srov. <I>he stirred the paint</I>, <I>she patted the cushion</I>, <I>he pushed me</I>, jakož i české ekvivalenty. O rozdílech mezi <I>he gave the paint a stir – he stirred the paint</I> viz 13.23.22.'$
'42','0','12.22.4','12.22.4 Větný typ S-V-O-Oprep','V sémantické struktuře sloves s třemi účastníky může být životný aktant předmět zasažený přímo. Neživotný aktant má pak nejčastěji formu předložkového předmětu, např. <I>you can’t entrust him with money</I> nemůžete mu svěřit peníze, <I>the director charged him with an important mission</I> ředitel mu uložil důležité poslání, <I>he presented the museum with his collections</I> věnoval muzeu své sbírky, <I>they supply us with the basic necessities</I> zásobují nás základními potřebami, <I>they furnish schools with visual aids</I> dodávají školám vizuální pomůcky, <I>the trees deprive the house of sunlight</I> stormy zbavují dům slunečního svitu, <I>they charged her with neglect of her duties</I> nařkli ji ze zanedbávání povinností aj. Některá slovesa mají alternativní vazbu s neživotným aktantem ve formě přímého předmětu, např. <I>you can’t entrust money to him</I>, <I>he presented his collections to the museum</I>, <I>they furnish visual aids to schools.</I> V češtině bývá jiné sloveso, srov. <I>věnoval muzeu své sbírky – obdaroval muzeum svými sbírkami</I>, nebo se aspoň liší prefix (a rekce), srov. <I>svěřit někomu něco – pověřit koho čím.</I>
Výrazný podtyp vazeb s dvěma předměty jsou věty s prvkem lokativním, který se zpravidla může konstruovat dvojím způsobem: jako přímý předmět nebo jako předložková vazba povahy adverbiální (odpovídající jeho lokativnímu významu; v této formě patří k typu S-V-O-Adv, viz 12.22.5). Např. <I>he loaded the truck with hay</I> naložil vůz senem (srov. <I>he loaded hay onto the truck</I> naložil seno na vůz), <I>he smeared the poster with paint</I> zamazal plakát barvou (srov. <I>he smeared paint on the poster</I> rozmazal barvu po plakátě), <I>she planted the garden with rose-bushes</I> osázela zahradu růžovými keři (srov. <I>she planted rose-bushes in the garden</I> nasázela v zahradě růžové keře), <I>they sowed the slopes with grass</I> oseli svahy trávou (srov. <I>they sowed grass on the slopes</I> naseli na svahy trávu), <I>he hung the wall with pictures</I> ověsil stěnu obrazy (srov. <I>he hung the pictures on the wall</I> pověsil obrazy na stěnu) aj.
Jiný podtyp vazeb s dvěma předměty jsou věty s předmětem přímým a předmětem typu genitivního, např. <I>he made fun of us</I> dělal si z nás legraci, <I>they took advantage of his ignorance</I> využili jeho nevědomosti, <I>she took care of the baby</I> starala se o dítě, <I>he made full use of his influence</I> plně využil svého vlivu apod. Sloveso zde vytváří s přímým předmětem jednu sémantickou jednotku (srov. jednoslovné ekvivalenty v češtině), čímž se podobá vazbám verbonominálním, nemá však morfologicky příbuzné jednoslovné synonymum. O tom, že se přímý předmět pociťuje jako nedílná součást slovesa, svědčí pasivum typu <I>his ignorance was taken advantage of</I>, avšak vedle toho se vyskytuje pasivum svědčící o samostatné větněčlenské platnosti přímého předmětu, srov. <I>advantage was taken of his ignorance.</I>'$
'43','0','12.22.5','12.22.5 Větný typ S-V-O-Adv','Některá slovesa vyžadují kromě předmětu též určení místní. Slovesa typu <I>hang</I> pověsit, <I>load</I> naložit, <I>smear</I> zamazat, <I>splash</I> pocákat aj. (viz 12.22.4) implikují místní určení svou sémantickou strukturou, avšak na syntaktické rovině může lokální prvek zůstat nevyjádřen, srov. <I>the bus splashed mud</I> autobus rozstřikoval bláto, <I>they sowed grass</I> naseli trávu apod.
U jiných sloves je vyjádření lokálního prvku obligatorní, jinak je věta neúplná, srov. <I>I left the key in the lock</I> nechal jsem klíč v zámku, <I>he stuck his hands in his pockets</I> strčil si ruce do kapes, <I>she dug her nails into her palms</I> zaryla si nehty do dlaní aj.'$
'44','0','12.22.6','12.22.6 Větný typ S-V-O-Co','Má-li předmět doplněk, vzniká samostatný větný typ, a to bez ohledu na to, zda jde o doplněk, který je obligatorní složkou syntakticko-sémantické struktury slovesa, nebo zda jde jen o člen fakultativní. V případech jako <I>he ran himself breathless</I> (utíkal, až nemohl dechu popadnout) je doplněk obligatorní (srov. neúplnost struktury *<I>he ran himself</I>), podobně <I>they considered this line of research very promising</I> považovali tento směr výzkumu za velmi slibný (<I>they considered this line of research</I> má jiný význam: „uvažovali o tomto směru výzkumu“). V případě jako <I>she found the box empty</I> (našla krabici prázdnou), kde je možno doplněk vynechat, aniž se změní význam slovesa, vzniká jeho vynecháním jiný větný typ: <I>she found the box</I> našla krabici S-V-O.
Doplněk předmětu vyjádřený adjektivem označuje buď průvodní rys děje (doplněk kvalifikující) nebo jeho výsledek (doplněk rezultativní) podle toho, zda lze jeho vztah k předmětu převést na <I>be</I> nebo <I>become</I> (viz 13.72.1), srov. <I>do you like your tea sweet?</I> máte rád čaj sladký? (doplněk kvalifikující), <I>he shouted himself hoarse</I> křičel do ochraptění (doplněk rezultativní).
České prostředky odpovídající rezultativnímu doplňku jsou často odlišné, srov. <I>he drank himself silly</I> zpil se do němoty, <I>he kicked the door open</I> otevřel dveře kopnutím, <I>don’t get your clothes dirty</I> neušpiň si šaty aj.
Doplněk předmětu vyjádřený substantivem neoznačuje dalšího účastníka děje, neboť je vždy koreferenční s předmětem, např. <I>they made Newton President of the Royal Society</I> udělali Newtona prezidentem Královské společnosti, <I>she named the girl Jane</I> pojmenovala holčičku (jménem) Jana.
Doplněk může být uvozen pomocí <I>as</I>, např. <I>they rejected the plan as unfeasible</I> odmítli ten plán jako neproveditelný, <I>I wouldn’t describe him as really clever</I> neřekl bych, že je opravdu chytrý.
U některých sloves může být sponový vztah mezi předmětem a doplňkem explicitně vyjádřen, srov. <I>we presume him (to be) innocent</I> považujeme ho za nevinného (viz 15.13.22).'$
'45','0','12.23','12.23 Větné typy se slovesem v trpném rodě','Větné typy s pasivním slovesem se zakládají na větných typech s předmětem. Všem větným typům s pasivním slovesem je společná nečinitelská povaha podmětu. Podmět pasiva je předmět aktiva buď přímo zasažený dějem (patiens), nebo nepřímo zasažený dějem (recipient). Agens, pokud je vyjádřen, má v pasivních větách formu s <I>by</I>; většinou zůstává nevyjádřen.'$
'46','0','12.23.1','12.23.1','Typ <I>my curiosity has been aroused</I> moje zvědavost byla vzbuzena (srov. <I>something aroused my curiosity</I> něco vzbudilo mou zvědavost) je zcela obdobný příslušnému typu českému.'$
'47','0','12.23.2','12.23.2','Typ <I>you will be laughed at</I> mohou se ti smát, srov. <I>they will laugh at you</I>, v češtině nemá obdobu.'$
'48','0','12.23.3','12.23.3','Typ <I>he was granted a loan</I> (byla mu udělena půjčka) je rovněž pro angličtinu specifický, neboť má v podmětu nepřímý předmět z aktiva, srov. <I>they granted him a loan</I> udělili mu půjčku.'$
'49','0','12.23.4','12.23.4 ','Typ <I>a loan was granted to him</I> byla mu udělena půjčka, který se rovněž zakládá na větném vzorci S-V-Oi-Od, avšak má v podmětu, podobně jako odpovídající konstrukce česká, přímý předmět z aktiva: <I>they granted a loan to him.</I>'$
'50','0','12.23.5','12.23.5','Větný typ S-V-O-Oprep zpravidla tvoří pasivum s životným aktantem v podmětu, např. <I>we were deprived of our rights</I> byli jsme připraveni o svá práva, <I>he was charged with driving a car while under the influence of alcohol</I> byl obviněn, že řídil auto po požití alkoholu, avšak některá slovesa připouštějí dvě pasivní vazby, např. <I>he was entrusted with a delicate task</I> byl mu svěřen delikátní úkol – <I>a delicate task was entrusted to him.</I> Obě pasivní vazby se tvoří od větného typu s lokativním prvkem, např. <I>the garden was planted with rose-bushes</I> zahrada byla osazena růžovými keři – <I>rose-bushes were planted in the garden</I> v zahradě byly vysazeny růžové keře.
Větný typ s předložkovým předmětem typu genitivního také připouští obě konstrukce: <I>the children are taken care of – care is taken of the children</I> o děti je postaráno.'$
'51','0','12.23.6','12.23.6','Větný typ s doplňkem podmětu, např. <I>the plan was rejected as unfeasible</I> plán byl zamítnut jako neproveditelný, <I>he was appointed director</I> byl jmenován ředitelem.
Na rozdíl od doplňku podmětu po aktivním slovese, který je vždy členem fakultativním, doplněk podmětu po pasivním slovese je obligatorní v případech jako <I>this line of research is considered (to be) promising</I> tento směr výzkumu se považuje za slibný, <I>he was made chairman</I> udělali ho předsedou, neboť sloveso zde má bez doplňku jný význam, srov. <I>this line of research is being considered</I> o tomto směru výzkumu se uvažuje, popř. je jeho význam neúplný.'$
'52','0','12.23.7','12.23.7','Pasivní větný typ s vyjádřeným činitelem obsahuje činitele ve formě zpravidla fakultativního příslovečného určení původu konstruovaného charakteristicky s předložkou <I>by</I>, např. <I>The assumption that all languages have the same grammatical structure is no longer generally accepted by linguists.</I> (Lyons 35) Předpoklad, že všechny jazyky mají stejnou gramatickou strukturu, už není lingvisty obecně přijímán / lingvisté už obecně nepřijímají.
U sloves označujících působení na mentální nebo citový stav, jejichž podmět vyjadřuje příčinu působící příslušný stav, se tento aktant v pasivu konstruuje též s jinými předložkami než <I>by</I>, např. <I>I was not deceived by his affability</I> / <I>politeness</I> nebyl jsem jeho přívětivostí / zdvořilostí oklamán, <I>I am surprised at your forbearance</I> jsem překvapen vaší shovívavostí, <I>she was annoyed with us</I> byla na nás rozzlobena.'$
'53','0','12.23.8','12.23.8','Pasivum implikující všeobecného lidského činitele realizuje stejnou sémantickou strukturu jako aktivní věty s všeobecným činitelem vyjádřeným explicitními prostředky (viz 13.13.4), srov. <I>the culprit hasn’t been found</I> viník nebyl nalezen – <I>they haven’t found the culprit</I> viníka nenašli, <I>debts must be paid</I> dluhy se musí platit – <I>we</I> / <I>one must pay our</I> / <I>one’s debts</I> musíme / člověk musí platit své dluhy.
<note id="12.23.8/P01">Poznámka: Věty s vyjádřeným všeobecným konatelem v angličtině zvláštní větný typ netvoří. Od vět s konkrétním konatelem se liší pouze tím, že jeden lidský aktant, nejčastěji podmět, označuje generickou osobu.</note>
<ref id="12.23.8/L01">Literatura: Allerton 1982, Bald 1972, Bauer – Grepl 1975: 58–85, Daneš 1963, 1964, 1968, 1971a, Daneš, Hlavsa a kol. 1981, Daneš – Hlavsa – Kořenský 1973a, 1973b, Dokulil – Daneš 1958, Dušková 1976a, 1977, 1980, Fillmore 1968, Halliday 1967–68, část 1 a 3, Hausenblas 1958, Hornby 1974: xvii–xxvii, Kirchner 1954, Kirkwood 1969a, Kořenský 1971, Křížková 1968, Lyons 1967, Quirk et al. 1972: 343–44, Reszkiewicz 1963, Zimek 1980.</ref>'$
'54','0','12.3','12.3 Anglické protějšky české jednočlenné věty slovesné','Dvoučlenná věta, obsahující podmět a přísudek, je základní větný typ jak v angličtině, tak v češtině. Čeština však vedle toho má jednočlennou větu slovesnou (bezpodmětovou), která v angličtině jako větný typ neexistuje. Pokud se v angličtině vyskytují věty bez podmětu, jde o elipsu, tj. podmět lze doplnit, např. <I>thank you</I> děkuji vám, <I>serves him right</I> patří mu to, která často zahrnuje i určitý tvar slovesný, např. <I>glad to hear it</I> jsem rád, že to slyším, <I>going home?</I> jdete domů?, <I>want</I> a <I>lift?</I> chcete se svézt?
České jednočlenné věty slovesné v angličtině odpovídají větám dvojčlenným, a to různým typům podle toho, zda jde o českou jednočlennou slovesnou větu verbální nebo verbonominální a zda vyjadřuje stavy okolního prostředí nebo stavy fyzické či psychické.'$
'55','0','12.31','12.31 Jednočlenné věty slovesné s verbálním přísudkem',$
'56','0','12.31.1','12.31.1 Jednočlenné věty obsahující nereflexivní sloveso nebo reflexivum tantum','Vyjadřují děj bezagentní, neboť v jevech, o které jde, otázka konatele vůbec nevyvstává.'$
'57','0','12.31.11','12.31.11 Stavy počasí a jiné atmosferické podmínky; jevy spojené se střídáním dne a noci','Tomuto typu jednočlenných vět odpovídají v angličtině tři větné typy lišící se povahou podmětu. K vyjádření téhož jevu lze často užít dvou nebo i všech tří konstrukcí.
(a) Věty s <I>it</I> v podmětu. <I>It</I> je zde formální prvek, jehož funkcí je zaplnit místo podmětu, jak to vyžadují pravidla anglické větné stavby. Např. <I>it was raining – but not pouring</I> pršelo, ale nelilo, <I>it has rained itself out</I> už se vypršelo, <I>come on, it’s only drizzling now</I> pojď, už jen poprchává, <I>it snowed all day</I> celý den chumelilo, <I>it was freezing last night</I> v noci mrzlo, <I>it was blowing hard</I> silně válo (vál silný vítr). <I>It’s going to cloud over, do you see? (</I>Adams 71) Zatáhne se, vidíte? <I>It’s getting dark</I> stmívá se, <I>it has grown cold</I> ochladilo se, <I>it’s clearing up</I> jasní se aj. Vedle této konstrukce se vyskytuje též alternativní konstrukce s <I>there</I>, srov. <I>There was a heavy rain</I> / <I>snow last night.</I> Včera večer silně pršelo / sněžilo. Podobně vedle <I>it was blowing hard</I> existuje <I>there was a strong wind (blowing)</I> (srovnej v češtině <I>vál silný vítr</I>)<I>.</I>
(b) Konstrukce s <I>there</I> v podmětu převládá v těchto případech: <I>there is a draught</I> táhne (srovnej <I>je průvan</I>), <I>there was a flash of lightning</I> zablesklo se, <I>there was a peal</I> / <I>crash of thunder</I> zahřmělo, <I>there is no wind</I> nefouká (není vítr). <I>They had just reached the plank bridge when there came a rumble of thunder.</I> (Adams 355) Právě doběhli k lávce, když dunivě zahřmělo.
<note id="12.31.11/P01">Poznámka: Výrazů <I>thunder</I>, <I>lightning</I> a <I>shower</I> se užívá také jako sloves: <I>it thundered loudly</I> hlasitě zahřmělo, <I>it lightninged terribly last night</I> včera v noci se hrozně blýskalo, <I>it has showered off and on all day</I> celý den byly přeháňky, avšak v mnohem menší míře než jiných slov, která označují stavy počasí (<I>rain, snow, drizzle</I>)<I>.</I></note>
(c) Konečně je podmětem podstatné jméno označující příslušný jev nebo vyplývající z jevové souvislosti, např. <I>the snow was falling pretty thick</I> hustě sněžilo, <I>the rain poured down</I> silně pršelo, <I>the rain was falling with persistent steadiness</I> vytrvale pršelo, <I>the day is breaking</I> / <I>dawning</I> svítá, rozednívá se, <I>the lightning struck</I> uhodilo, <I>the sky has clouded over</I> zatáhlo se (obloha se zatáhla), <I>dusk is falling</I> šeří se, smráká se (padá soumrak), <I>the weather</I> / <I>the sky is clearing</I> vyjasňuje se (obloha se jasní), <I>the frost has grown more severe</I> přituhlo. <I>Immediately upon it came the thunder.</I> (Adams 365) Ihned nato zahřmělo. Tento způsob vyjádření je často možný i v češtině, srov. ekvivalenty příkladů.'$
'58','0','12.31.12','12.31.12 Fyzické stavy','Jednočlenné slovesné věty popisující fyzické stavy se od předchozího typu liší tím, že je v nich vyjádřen nositel příslušného stavu. Pro anglické věty tohoto typu je charakteristické, že je nositel stavu konstruován jako podmět, srov. <I>I itch</I> svrbí mě, <I>I shivered = shuddered = felt chilly</I> mrazilo mě, <I>he has a pain in his chest</I> bolí ho na prsou, <I>I have a sore throat</I> bolí mě v krku, <I>I have a pricking pain in my side</I> píchá mě v boku, <I>my hands</I> / <I>feet are cold = freezing</I> zebe mě (zebou mě ruce / nohy), <I>my back aches</I> bolí mě v zádech, <I>my ears are</I> / <I>my head is singing (buzzing)</I> hučí mi v uších / v hlavě, <I>your stomach is rumbling</I> kručí ti v žaludku, <I>my nose is running</I> teče mi z nosu, <I>his eyes sparkled</I> / <I>flashed</I> / <I>gave a flash</I> / <I>there was a flash in his eyes</I> zasvitlo mu v očích, <I>my head cleared</I> v hlavě se mi vyjasnilo, <I>my mouth felt dry</I> / <I>parched</I> vyschlo mi v ústech, <I>she got worse</I> přitížilo se jí, <I>she felt better</I> ulevilo se jí, <I>he has a healthy appetite</I> chutná mu, <I>I was seething</I> vřelo ve mně, <I>he gave a start</I> hrklo v něm. <I>And have you got a bad sore throat?</I> (Raverat 122) A bolí tě hodně v krku? <I>His wound throbbed with pain.</I> v ráně mu škubalo bolestí. <I>A shiver ran down her back.</I> Zamrazilo ji v zádech. <I>He was now getting on well.</I> (Raverat 17) Dařilo se mu nyní dobře.
Podmětová konstrukce je jedině možná, obsahuje-li věta pouze nositele stavu, např. <I>I itch</I> svrbí mě, <I>I was seething</I> vřelo ve mně. Obsahuje-li věta kromě nositele stavu též specifikaci místa zasaženého příslušným stavem, existují dvě konstrukce. Buď je nositel stavu konstruován jako podmět a zasažené místo jako adverbiální určení (<I>he has a pain in his chest</I>, <I>I have a pain in my side</I>; ve větě <I>I have a sore throat</I> je určení místa předmět a vlastní stav je vyjádřen jeho přívlastkem), nebo má formu přivlastňovacího zájmena připojeného k lokativnímu podmětu: <I>my hands are freezing</I>, <I>my back aches</I>, <I>my head is singing</I> / <I>buzzing</I>, <I>my ears are singing</I> / <I>buzzing</I>, <I>my nose is running</I>, <I>his eyes sparkled</I>. V případě bolesti můžeme někdy stav popsat pomocí obou konstrukcí: <I>I have a pain in my shoulder – my shoulder aches</I> / <I>hurts</I> (podobně v češtině: <I>bolí mě v rameně – bolí mě rameno</I>)<I>.</I>'$
'59','0','12.31.13','12.31.13 Psychické stavy','Psychické stavy se častěji vyjadřují verbonominálními predikacemi (které jsou charakteristické také pro fyzické stavy). Vyznačují se stejnou tendencí jako předcházející typ, totiž konstruovat nositele stavu (v češtině dativ) jako podmět, srov. <I>I missed you</I> stýskalo se mi po tobě, <I>I feel lonely</I> stýská se mi, <I>I dreamt about it</I> zdálo se mi o tom, <I>he took pity on her</I> zželelo se mu jí, <I>they are doing</I> / <I>getting on well</I> daří se jim dobře, <I>I don’t like it here</I> nelíbí se mi tady.'$
'60','0','12.31.14','12.31.14 Jiné typy jednočlenných slovesných vět bezagentních','(a) Případy jako <I>práší se</I>, <I>hoří</I>, v češtině podobné typu <I>prší</I>, se v angličtině vyjadřují konstrukcí s <I>there</I> nebo konkrétním podmětem, srov. <I>there’s a lot of dust</I> nebo <I>dust was blowing, there is a (house on) fire.</I>
(b) Ve větách tohoto typu je často lokativní prvek, který označuje zdroj nebo místo příslušné události. V obou případech se lokativní prvek v angličtině konstruuje jako podmět, např. <I>the place is haunted</I> straší tam, <I>the clock gave a click</I> v hodinách hrklo, <I>the floor creaked</I> v podlaze zapraskalo, <I>the cars raised a lot of dust</I> za auty se prášilo, <I>the windows rattled</I> v oknech drnčelo, <I>the kettle was singing</I> v konvici bublalo, <I>the woods are steaming</I> / <I>smoking</I> kouří se z lesů aj.
Také čeština může někdy lokativní prvek konstruovat jako podmět, např. <I>podlaha zapraskala</I>, <I>okna řinčela.</I> V angličtině je někdy alternativní konstrukce s <I>there</I>: <I>there was a click in the clock, the place smells – there is a smell here</I> páchne to tu.
(c) V dalším typu je obsažen zdroj i místo události vyjadřované slovesem. Tato dvě doplnění umožňují několik konstrukcí: <I>v pokoj vonělo růžemi</I> / <I>po růžích</I>, <I>v pokoji voněly růže</I>, <I>pokoj voněl růžemi</I> / <I>po růžích</I>; podobně <I>z úst mu páchlo česnekem</I>, <I>v místnosti páchlo myšinou</I>, <I>v očích se mu zajiskřilo radostí</I>, <I>v řece se hemžilo rybami.</I> Anglická konstrukce je strukturně obdobná typu <I>pokoj voněl růžemi</I>, kde je lokativní prvek konstruován jako podmět a zdroj jako předložková vazba: <I>the room smelt of roses</I>, <I>his breath smelt of garlic</I>, <I>the room smelt of mice</I>, <I>his eyes sparkled with joy</I>, <I>the river teems with fish</I> (v posledním případě také <I>fish teem in this river</I>).
(d) Jednočlenné věty s podmětovým (lidským) dativem typu <I>daří se mu dobře – he is getting on well, nemocnému se ulevilo – the patient felt better</I>, viz 12.31.12 a 12.31.13. Jednočlenné věty s podmětovým genitivem se v angličtině konstruují obdobně, tj. genitivu odpovídá podmět nebo je konstrukce s <I>there</I>: <I>the population has decreased</I> obyvatelstva ubylo, <I>there are more students</I> / <I>the number of students has increased</I> přibylo žáků, <I>a lot of snow has fallen</I> napadlo sněhu.
(e) Bezpodmětová konstrukce se též vyskytuje u některých sloves s předložkovým předmětem, především u typu <I>jde o</I>, <I>jedná se o</I>, <I>běží o.</I> Tyto vazby mají v angličtině různé protějšky, srov. <I>this is a matter</I> / <I>question of principle</I> jde o princip, <I>the point (in question) was something else</I> běželo o něco jiného, <I>we must consider that human lives</I> / <I>millions are involved</I> musíme uvážit, že jde o lidské životy / milióny, <I>that is not the point</I> o to nejde. <I>“Sure, the world is askew,” where matrimony is concerned.</I> (Raverat 29) Ovšemže je svět nakřivo, když jde o manželství.
Význam <I>jde o</I> = „být ohrožen“ odpovídá v angličtině vazbě <I>be at stake</I>, srov. <I>your honour</I> / <I>your postition</I> / <I>a large sum is at stake</I> jde o vaši čest / vaše postavení / velkou částku.
Jiný typ, obsahující sloveso vznikání, je <I>dojít k něčemu.</I> V angličtině jsou slovesa <I>occur</I>, <I>take place</I> nebo vazba s <I>there</I>, srov. <I>several changes have taken place</I> došlo k několika změnám. <I>Ideas on how evolution occurs have been much influenced by these advances.</I> (Smith 42) Názory na to, jak dochází k vývoji, byly těmito pokroky velmi ovlivněny. <I>Then there was a catastrophe.</I> (Raverat 227) Pak došlo ke katastrofě.
Konečně jsou jednotlivé případy, jejichž syntaktická konstrukce v angličtině závisí na konstrukčních možnostech anglického ekvivalentu příslušného českého slovesa, např. nesejde na tom <I>it does not matter</I>, <I>it makes no difference</I>, na penězích mu nezáleží <I>money does not matter to him</I>, zůstalo na tom <I>it was left at that</I> / <I>things were left at that</I>; schyluje se k dešti <I>it’s going to rain</I>, schyluje se k bouři <I>there’s thunder in the air</I>, schyluje se k Vánocům <I>Christmas is drawing near</I>, schyluje se k půlnoci <I>it’s getting on for midnight.</I>'$
'61','0','12.31.2','12.31.2 Jednočlenné věty s reflexivním tvarem slovesným',$
'62','0','12.31.21','12.31.21 Věty implikující všeobecného lidského konatele','Jednočlenné věty s reflexivním tvarem slovesným implikující všeobecného činitele mají v angličtině několik protějšků.
(a) Pasivum, zejména jako protějšek bezpodmětového reflexivního pasiva (u sloves s jiným než akuzativním předmětem; reflexivní pasivum zde lze často nahradit pasivem složeným), např. <I>what results have been reached</I> / <I>achieved</I> / <I>obtained?</I> jakých výsledků se dosáhlo (bylo dosaženo)?, <I>your cooperation was reckoned with</I> s vaší spoluprací se počítalo (bylo počítánoú). <I>The Perse School for Girls was not well spoken of, at that time.</I> (Raverat 61) O Persově dívčí škole se v té době nemluvilo dobře. <I>No serious difficulties have been met with.</I> Nenarazilo se na žádné vážné obtíže.
(b) Věty s explicitním prostředkem vyjadřujícím všeobecného lidského činitele, např. <I>we</I> / <I>people used to read by candlelight</I> četlo se při svíčkách, <I>one</I> / <I>people</I> / <I>you waited outside</I> čekalo se venku, <I>we</I> / <I>people helped wherever possible</I> pomáhalo se, kde se dalo, <I>they keep early hours there</I> chodí se tam brzo spát. <I>You went right to the furthest end of the kitchen garden... Here a fenced path ran along between two great lonely meadows, till you came to the wood.</I> (Raverat 157) Šlo se rovnou k nejvzdálenějšímu konci zeleninové zahrady... Tady vedla oplocená pěšina mezi dvěma velkými osamělými loukami, až se přišlo k lesu...
(c) Konstrukce s <I>there</I>, např. <I>Will there be any dancing?</I> Bude se tančit? <I>There had been, as yet, no fighting.</I> (Raverat 88) Dosud se nebojovalo. (Dosud nedošlo k boji.) <I>While the pipeline is being built there will be much construction at both sides of the line.</I> Po dobu výstavby potrubí se bude hodně stavět na obou jeho koncích.'$
'63','0','12.31.22','12.31.22 Dispoziční typ','Dispoziční typ jednočlenné věty slovesné s reflexivním tvarem slovesa vyjadřuje pozitivní nebo negativní dispozici k ději. V angličtině mu odpovídá několik konstrukcí.
(a) Proti českým větám, které neobsahují nominální člen, který by se mohl v angličtině stát podmětem, stojí věty s jménem dějovým, vyjadřujícím vlastní děj, a sponou, srov. <I>it was hard going</I> šlo se špatně, <I>life</I> / <I>living is easier now</I> nyní se žije snadněji, <I>the cooking is good ( there )</I> dobře se tam vaří.
(b) České věty obsahující předmět často odpovídají anglickým vazbám <I>he is difficult to get on with</I> (viz 15.11.2) těžko se s ním vychází, <I>he was a splendid man to work with</I> skvěle se s ním pracovalo. <I>He is awfully hard to understand.</I> (Raverat 19) Moc těžko se mu rozumí. Vedle toho existují v obou jazycích alternativní dvoučlenné konstrukce <I>it is difficult to get on with him</I> je těžké s ním vyjít, <I>it is hard to understand him</I> je těžké mu rozumět.
(c) Větám s lokálním určením často odpovídá vazba typu <I>it is a good firm to work with</I> u té firmy se dobře pracuje, <I>it is a comfortable place to live (in)</I> dobře / pohodlně se tam bydlí.
(d) Větám, které obsahují dativ původce děje, odpovídají anglické konstrukce s osobním podmětem. V případě stavových sloves je podmět spojen s lexikálním slovesem přímo, např. <I>he was breathing with difficulty</I> špatně se mu dýchalo. U akčních sloves je dosti blízkou významovou paralelou percepční sloveso <I>find</I>, které spojuje podmět s vlastní predikací, např. <I>She found the question very difficult to answer.</I> (Raverat 137) Těžko se jí na tu otázku odpovídalo.
Jako v předchozím případě je zde opět možná konstrukce <I>it is easy</I> / <I>hard for somebody to do something</I>, např. <I>it’s easy for him to say so</I> lehko se mu to říká, <I>it’s easier for me to play in that way</I> / <I>I find it easier to play in that way</I> lépe se mi tak hraje.
Dispoziční typ bez kvalifikace děje obvykle obsahuje dativ původce děje, který je v angličtině opět konstruován jako podmět, např. <I>I don’t feel like reading</I> nechce se mi číst, <I>she has never been idle</I> nikdy se jí nelenilo, <I>we have never dreamt about it</I> o tom se nám nikdy nesnilo.
Emotivní typ má protějšky v různých konstrukcích podle syntaktické stavby české věty, např. <I>what a nice place for children to play</I> tady se to dětem hraje.'$
'64','0','12.32','12.32 Jednočlenné věty slovesné s verbonominálním přísudkem','Verbonominální jednočlenné věty se skládají ze spony a jmenné části přísudku. Jádro jednočlenných verbonominálních vazeb tvoří věty popisující různé stavy: fyzické, psychické a stavy bližšího či širšího okolí.'$
'65','0','12.32.1','12.32.1 Fyzické stavy','V angličtině je podmět těchto vět obvykle nositel stavu (český dativ), spona je <I>be</I> nebo <I>feel</I> (které má širší použití než české <I>cítit se</I>)<I>.</I> Změna stavu se vyjadřuje rezultativní sponou (<I>get, grow, become</I> atd.). Např. <I>I am</I> / <I>feel unwell</I> je mi nevolno, <I>she came over faint</I> / <I>queer</I> / <I>dizzy</I> udělalo se jí mdlo, <I>I was</I> / <I>felt warm</I> / <I>cold</I> bylo mi teplo / chladno, <I>he is done with, it’s all over</I> / <I>all up with him</I> je s ním konec atd. <I>Billy... was always sick in the train.</I> (Raverat 49) Billymu bylo vždycky ve vlaku špatně. <I>But he was really now better in health.</I> (Raverat 20) Ale nyní mu opravdu bylo lépe.'$
'66','0','12.32.2','12.32.2 Psychické stavy','Psychické stavy mají stejnou syntaktickou strukturu jako fyzické stavy; nositel stavu (český dativ) je konstruován jako podmět a spona je <I>be</I> nebo <I>feel</I>, např. <I>he felt uneasy</I> / <I>anxious</I> bylo mu úzko, <I>we are happy</I> je nám blaze, <I>I feel carefree</I> je mi lehce, <I>he felt wretched</I> / <I>miserable</I> bylo mu bídně, <I>she felt queer</I> bylo jí divně, I <I>was</I> / <I>felt ashamed</I> bylo mi stydno, <I>he felt lonely</I> bylo mu teskno, <I>I don’t feel like laughing</I> není mi do smíchu, <I>she felt like crying</I> bylo jí do pláče. <I>I was very miserable.</I> (Raverat 237) Bylo mi moc bídně.'$
'67','0','12.32.3','12.32.3 Stavy širšího (přírodního) prostředí (okolí)','Podobně jako slovesné věty tohoto typu i verbonominální konstrukce mají většinou v podmětu prázdné <I>it.</I> Změny stavu se vyjadřují rezultativními sponami (viz 8.61) na rozdíl od odpovídajících vět českých, v nichž bývá prefigované sloveso (někdy však je tomu naopak, srov. <I>It’s clearing up</I> dělá se pěkně). Např. <I>it was dark</I> / <I>cold</I> / <I>hot</I> bylo tma / zima / horko, <I>it was damp and cold</I> bylo sychravo, <I>it is cloudy</I> / <I>overcast</I> je oblačno / zataženo, <I>it was wet</I> / <I>dry</I> / <I>damp</I> bylo mokro / sucho / vlhko, <I>it’s getting dark</I> stmívá se, <I>it has grown cold</I> ochladilo se, <I>it was dusk</I> / <I>dawn</I> / <I>daybreak</I> bylo za soumraku / na úsvitu. <I>It was late and rather dark</I>. (Raverat 165) Bylo pozdě a dost tma. <I>Late in the afternoon it came on dark and very close.</I> (Adams 354) Pozdě odpoledne se setmělo a bylo velmi dusno. <I>It was pitch dark.</I> (Raverat 234) Bylo tma jako v pytli.
Někdy <I>it</I> alternuje s konkrétním podmětem (podobně i v češtině), srov. <I>the sky</I> / <I>it was overcast</I> obloha byla zatažena / bylo zataženo.
Věty vyjadřující různé stavy počasí mívají tři konstrukce: <I>it was fine</I> / <I>dry</I> / <I>warm</I> / <I>mild</I> bylo pěkně / sucho / teplo / vlaho – <I>the weather was fine</I> / <I>dry</I> / <I>warm</I> / <I>mild</I> počasí bylo pěkné / suché / teplé / vlahé – <I>it was fine</I> / <I>dry</I> / <I>warm</I> / <I>mild weather</I> bylo pěkné / suché / teplé / vlahé počasí.
<note id="12.32.3/P01">Poznámka: Na rozdíl od konstrukcí s <I>weather</I> (<I>it was dull</I> / <I>nasty</I> / <I>clear weather</I> bylo pošmourné / ošklivé / jasné počasí) věty s <I>it</I> v podmětu vyžadují vyhraněný kontext, neboť mohou mít podle kontextu různý význam: <I>it’s clear</I>, <I>it was dull</I> / <I>nasty</I> se může vztahovat k počasí nebo mít referenční podmět <I>to je jasné</I>, <I>bylo to</I> (např. představení) <I>nudné</I>, <I>bylo to</I> (např. situace) <I>ošklivé.</I></note>'$
'68','0','12.32.4','12.32.4 Stavy bližšího (místního) okolí','Stavy bližšího (místního) okolí se vyjadřují podobným způsobem, tj. mají v podmětu <I>it</I> nebo lokativní prvek. Obě vazby často alternují. Jako u předchozího typu je <I>it</I> v tomto případě formální prvek. Např. <I>it was clean</I> / <I>quiet</I> / <I>noisy there – the place was clean</I> / <I>quiet</I> / <I>noisy</I> bylo tam čisto / klidno / hlučno, <I>it’s nice and cosy there – the place is nice and cosy</I> je tam útulno, <I>it was lonely</I> / <I>inhospitable there</I> bylo tam pusto / nehostinno (ale nikoliv *<I>it was empty there</I> bylo tam prázdno) – <I>the place was empty</I> / <I>lonely</I> / <I>inhospitable</I>, <I>it’s overheated</I>
<I>here, the room is overheated</I> je zde přetopeno, <I>it was warm</I> / <I>cold in the room</I>, <I>the room was warm</I> / <I>cold</I> v pokoji bylo teplo / chladno, <I>the place is always swarming with people</I>, <I>it’s</I>
<I>always very busy here</I> je zde vždycky živo (rušno). <I>It was very quiet and lonely there at night.</I> (Raverat 51) Večer tam bylo velmi ticho a pusto. <I>The place was quiet.</I> (Raverat 168) Bylo tam ticho / klidno.
Řidším ekvivalentem je konstrukce s <I>there</I>, u níž lze častěji vypustit lokativní prvek než v odpovídajících českých větách: <I>Why is there so much bustle?</I> Proč je tady tak rušno? (Proč je tu takový shon?)
Srovnej také <I>there was merry-making</I> bylo veselo.'$
'69','0','12.32.5','12.32.5 Odkazování na čas a prostor','Věty tohoto typu mají obvykle <I>it</I> v podmětu; predikace se skládá z <I>be</I> a časového nebo prostorového výrazu, např. <I>it’s a quarter past four</I> je čtvrt na pět, <I>it’s late</I> je pozdě, <I>it was after midnight</I> bylo po půlnoci, <I>that was long ago</I>, <I>that’s a long time ago now</I> je tomu už dávno, <I>it was before Christmas</I> bylo před Vánocemi, <I>it’s five years now, that was five years</I>
<I>ago</I> je tomu už pět let, <I>it was a long way to the wood</I> k lesu bylo daleko.
Tato forma někdy alternuje s konstrukcemi obsahujícími konkrétní podmět, např. <I>it’s</I>
<I>Wednesday today</I> / <I>today is Wednesday</I> dnes je středa.
Věk osoby se vyjadřuje vazbou s osobním podmětem: <I>My father was at that time</I>
<I>thirty-eight.</I> (Raverat 19) Mému otci bylo tehdy třicet osm. <I>He’s getting on for seventy.</I> Je mu už k sedmdesáti (táhne mu na sedmdesát).'$
'70','0','12.32.6','12.32.6 Modální typy jednočlenných vět verbonominálních',$
'71','0','12.32.61','12.32.61','Konstrukce s modálním adjektivem a jinými modálními výrazy jako nutno, třeba <I>necessary</I>, záhodno, radno <I>advisable</I>, možno, lze <I>possible</I> mají v angličtině obdobnou strukturu kromě toho, že mají v podmětu <I>it</I>: <I>it was not advisable to go near</I> nebylo radno se přibližovat. <I>It</I> v této konstrukci také zaplňuje místo podmětu, avšak nejde o prázdné <I>it</I> jako ve větách <I>it rained</I>, <I>it is late,</I> nýbrž o <I>it</I> anticipující následující podmětový infinitiv (srov. <I>To go</I>
<I>near was not advisable</I>) (viz 12.21.32). <I>It was necessary to hold on tight.</I> (Raverat 93) Bylo nutno se pevně držet. <I>It is sometimes possible to guess at the answer.</I> (Smith 37) Někdy lze / je možno odpověď hádat.
Příslušnou modalitu lze dále často vyjádřit modálním slovesem. Tato korespondence se uplatňuje zejména, je-li v anglické větě pasivum, srov. <I>these products wil have to be made</I>
<I>in large series</I> tyto výrobky bude nutno vyrábět ve velkých sériích, <I>this factor can be ruled out</I> tento faktor lze (je možno) vyloučit. <I>The following question can now be asked.</I> (Smith 46) Nyní je možno položit následující otázku. Tyto vazby mohou ovšem v češtině odpovídat i dvojčlenné větě, srov. Tento faktor může být vyloučen.
Jiná anglická modální konstrukce je s <I>there</I> předjímajícím příslušné modální substantivum, např. <I>there was no possibility of consulting anyone</I> nebylo možno / nebyla možnost se s někým poradit. <I>There was no need to summon a general gathering</I>. (Adams 202) Nebylo třeba svolávat valné shromádění.
Ve vztažných větách odpovídá tomuto českému modálnímu typu anglický pasivní atributivní infinitiv (viz 15.17.5), např. <I>The first problem to be solved, however, is this.</I> (Smith 15) První problém, který je třeba řešit, je tento. <I>There are, however, two difficulties to</I>
<I>be overcome.</I> (Smith 18) Jsou však dvě obtíže, které je třeba překonat. Podobně <I>the</I>
<I>conclusions to be drawn from this analysis are as follows</I> závěry, které lze vyvodit / učinit z tohoto rozboru, jsou tyto. Vedle toho je možná vztažná věta s modálním slovesem jako v češtině, srov. <I>the conclusions that can be drawn from this analysis are as follows.</I>
Větě <I>Je něčeho třeba</I> odpovídá také aktivní nebo pasivní konstrukce slovesa <I>require</I>, např. <I>no details are required</I> není třeba podrobností. <I>This required considerable courage.</I> (Raverat 64) K tomu bylo třeba značné odvahy.
K modálním predikativním adjektivům můžeme přiřadit výrazy jako <I>it’s time</I>, <I>it’s</I>
<I>best</I>, např. <I>it’s time we left</I> / <I>to leave</I> je čas, abychom šli, <I>it is best to avoid such people</I> takovým lidem je nejlépe se vyhnout (v posledním případě též s konkrétním podmětem): <I>But they’re</I>
<I>best avoided, all the same.</I> (Adams 43) Přesto je nejlépe se jim vyhnout.'$
'72','0','12.32.62','12.32.62 Vazby s infinitivem','Verbonominální predikace s infinitivem jako jmennou složkou vyjadřují nutnost nebo možnost. V angličtině se nutnost vyjadřuje modálním adjektivem nebo substantivem nebo modálním slovesem, např. <I>it is necessary to distinguish organic phenomena from inorganic ones</I>, <I>organic phenomena must</I> / <I>should</I> / <I>are to be distinguished from inorganic ones</I> je rozeznávati jevy ústrojné od neústrojných, <I>all men must die</I> všem lidem je umřít. Vyjadřování nutnosti touto vazbou je v češtině zastaralé.
Modální význam možnosti se touto konstrukcí vyjadřuje nejčastěji u sloves smyslového vnímání. Na rozdíl od případů vyjadřujících nutnost je tento typ zcela běžný. Původce modality a děje zde není vyjádřen, avšak je implikován všeobecný lidský činitel. Proto anglické protějšky nacházíme v prostředcích vyjadřování všeobecného činitele, a to jak explicitních (<I>you, they</I>), tak implicitních (pasivum): <I>But you could not see the little Tudor</I>
<I>cottage which stood among the trees</I>. (Raverat 44) Ale malý tudorovský domek, který stál mezi stromy, nebylo vidět. <I>In the summer-house faint chalk drawings of dragoons could still</I>
<I>be made out.</I> (Raverat 157) V pavilónu bylo ještě rozeznat slabé křídové kresby dragounů. <I>The dog was not to be seen.</I> (Adams 437) Psa nebylo vidět. Podobně <I>they can hear you in the</I>
<I>street</I> je vás slyšet až na ulici, <I>you can see it with the naked eye</I> je to vidět pouhým okem.
Jiným protějškem tohoto větného typu jsou existenciální vazby s <I>there</I>: <I>And</I>
<I>everywhere and all the time there was the smell of horses.</I> (Raverat 44) A všude a pořád bylo cítit koně. Podobně <I>there was the sound of the front door opening</I> bylo slyšet, jak se otvírají přední dveře. <I>There was still no river to be seen.</I> (Adams 298) Pořád ještě nebylo vidět řeku. <I>There are so few horses to see.</I> (Raverat 164) Je vidět tak málo koní.
Českému modálnímu typu <I>není co dělat</I>, <I>není kde přenocovat</I> v angličtině odpovídá existenciální konstrukce se záporným zájmenem nebo příslovcem: <I>there is nothing to do</I>, <I>there is nowhere to stay overnight. There was generally no one to play with.</I> (Raverat 140) Obyčejně nebylo s kým si hrát. <I>There was nothing to fear.</I> (Adams 208) Nebylo se čeho bát.'$
'73','0','12.4','12.4 Jednočlenná věta neslovesná','Na rozdíl od jednočlenné věty slovesné, jíž se větná platnost přisuzuje obecně, názory na jednočlenné útvary jmenné (tj. útvary bez určitého slovesa) se značně liší. V anglické mluvnici, v níž jednočlenná věta slovesná neexistuje, se za větu většinou považuje pouze struktura obsahující podmět a přísudek, kdežto útvary bez určitého slovesa se řadí mezi elipsy, zvolání, formule (<I>block language</I>, <I>formulaic expressions</I>) apod. Někdy se však přece rozlišuje <I>major sentence</I>, obsahující podmět a přísudek, a <I>minor sentence</I>, zahrnující útvary bez určitého slovesa. Důvodem, pro který se neslovesným útvarům připisuje větná platnost, je jednak jejich predikativní funkce (vyjadřují zpravidla přísudek, byť jmenný, k nevyjádřenému podmětu, který je zřejmý ze situace nebo z kontextu), jednak skutečnost, že na rozdíl od elipsy je nelze jednoznačně doplnit na úplné věty. Hranice mezi neslovesnou větou a elipsou je ovšem plynulá a v názorech na to, zda jednotlivé jevy představují elipsu nebo neslovesnou větu, není shody.
Jednočlenné věty neslovesné jsou méně explicitní než věty dvojčlenné. Jsou úzce vázány na kontext nebo situaci, např. nápis <I>No Waiting</I> má jiný význam na dopravní značce „zákaz stání“ a v provozovně služeb „obsluha bez čekání“.
Také vnitřní syntaktické vztahy mezi členy neslovesné věty jsou méně explicitní než ve větě dvojčlenné. Předložková vazba v novinovém titulku <I>Summit Talks in Moscow</I> může mít platnost atributivní „Moskevské rozhovory na nejvyšší úrovni“ nebo predikativní (pak jde o neslovesnou větu dvojčlennou, viz 12.5) „Rozhovory na nejvyšší úrovni (se budou konat) v Moskvě“.
Jednočlenná věta neslovesná má často afektivní ráz, srov. <I>Poor fellow!</I> Chudák! <I>Abominable!</I> Hrozné! apod. Je charakteristická především pro jazyk hovorový, dialogický. V jazyce psaném se vyskytují jen některé typy, a to většinou jen v některých formách jednotlivých funkčních stylů.
Pokud nemá neslovesný útvar predikativní funkci, je jeho řazení k neslovesným větám sporné. S tímto případem se setkáváme u citoslovcí, kontaktových vokativů a u typu pojmenovávacího.
Citoslovce mají predikativní funkci jen tehdy, jsou-li ekvivalenty imperativu, např. <I>Hush</I> [ʃ:]! Pst! Nicméně splňují druhé kritérium kladené na neslovesnou větu: nelze je doplnit na větu dvojčlennou, srov. <I>Oh dear!</I> Pro pána! <I>Alas!</I> Běda! <I>Good heavens!</I> Dobré nebe! apod.
<note id="12.4/P01">Poznámka: Možnost doplnění věty do úplného tvaru, která je příznačná pro elipsu, je ovšem nutno přísně odlišovat od možnosti slovesné parafráze: <I>Hush! = Be silent!</I> Pst! = Buď zticha!</note>
Kontaktový vokativ, který slouží k navázání kontaktu, např. <I>Mr. Brown!</I> Pane Browne!, <I>Doctor</I> Pane doktore, <I>Ladies and gentlemen</I> Dámy a pánové, také nemá predikativní funkci, avšak stejně jako citoslovce je úplnou nezávislou promluvou, která, pokud je neřadíme k větám, je alespoň větným ekvivalentem. Nemá-li vokativ funkci kontaktovou, nýbrž kvalifikující, má platnost predikace, neboť je ekvivalentní dvojčlenné větě, srov. <I>You fool!</I> (Ty) blázne! <I>Coward!</I> Zbabělče! (= <I>you are a fool, a coward</I>).
U typu pojmenovávacího jak v jazyce mluveném, např. <I>Mother!</I> Maminka! <I>Snow!</I> Sníh!, tak v jazyce psaném, srov. nápisy jako <I>Entrance</I> / <I>Exist</I> Vchod / Východ, <I>Left Luggage</I>
<I>Office</I> Úschovna zavazadel, <I>National Gallery</I> Národní galerie apod., vyvstává otázka, jde-li o pouhé pojmenování nebo vyjadřuje-li příslušný výraz predikaci. V sepětí se situačním kontextem lze tato pojmenování považovat za minimální formu predikace (i když se toto pojetí nepřijímá obecně).
Má-li být neslovesný útvar klasifikován jako neslovesná věta, musí být formálně a obsahově úplný a použitelný samostatně. Tím se liší od větných fragmentů a elipsy.
Větné fragmenty (aposiopese) jsou věty z nějakých důvodů přerušené a nedokončené, což se projevuje mezi jiným v jejich neúplné intonační křivce. Pokud mluvčí sám větu nedokončí, nelze chybějící část doplnit, např. <I>We’re in for</I>... Čeká nás... <I>For the present I...</I> Já prozatím...
Kontextová elipsa se také vyznačuje formální a obsahovou neúplností, avšak lze ji z kontextu jednoznačně rozvést do úplného tvaru (má rovněž úplnou intonační křivku), např. výrazy <I>More in fact</I> (Vlastně více), <I>Near the university</I> (Blízko univerzity) mají význam jen v souvislosti se svým kontextem: <I>I got as much as I wanted. (I got) more in fact.</I> Dostal jsem, kolik jsem chtěl. (Dostal jsem) vlastně více. <I>Where does she live? (She lives) near the university.</I> Kde bydlí? (Bydlí) blízko univerzity.
Také útvary s gramatickou elipsou lze jednoznačně rozvést do úplné věty. Tento typ elipsy je na nadvětném kontextu nezávislý, vynechané části lze jednoznačně doplnit ze struktury útvaru samotného, např. <I>Leaving?</I> Už odcházíte? <I>(Are you leaving?) Tired?</I> (Jste) unavena? <I>(Are you tired?) Sorry</I> Promiňte <I>(I am sorry)</I>, <I>Cigarette?</I> Cigaretu? <I>(Do you want a</I>
<I>cigarette?)</I>, <I>Your name?</I> Vaše jméno? <I>(What is your name?)</I> apod. Tento typ elipsy je v hovorové angličtině velmi rozšířen.
Naproti tomu jednočlenná neslovesná věta je formálně a obsahově úplná, a pokud ji chceme rozvést do věty dvojčlenné, lze to provést několika způsoby, přičemž mezi nesloveným vyjádřením a dvoučlennou větou není úplná ekvivalence (jak je tomu u elipsy), neboť oproti neslovesnému vyjádření dvojčlenná věta specifikuje syntaktické vztahy a zavádí přídavné sémantické rysy, srov. <I>Congratulations!</I> v češtině dvojčlenná slovesná věta „Blahopřeji“ – <I>Accept my congratulations</I> Přijměte mé blahopřání, <I>Let me</I> / <I>May I offer my</I>
<I>congratulations</I> Dovolte, abych vám pogratuloval, <I>I should like to express my congratulations</I> Rád bych vám vyjádřil své blahopřání aj. <I>Nonsense!</I> Nesmysl! – <I>You are talking nonsense</I> Mluvíš nesmysly, <I>That is nonsense</I> To je nesmysl, <I>What you say is nonsense</I> To, co říkáš, je nesmysl apod.
Případy, kdy neslovesná věta připouští v podstatě jen jedno dvojčlenné slovesné vyjádření, jako např. <I>Beautiful scenery!</I> Krásná krajina! <I>This is beautiful scenery.</I> To je krásná krajina. <I>Tickets, please.</I> Jízdenky, prosím. <I>Show me your tickets, please.</I> (Ukažte mi jízdenky, prosím) představují přechodnou oblast mezi neslovesnou větou a elipsou. Klasifikace těchto případů se může také lišit v různých jazycích. Tak v češtině se většinou přisuzuje větná platnost nominativu, avšak nikoliv nepřímým pádům, kdežto v angličtině, kde rozdíl mezi nominativem a nepřímými pády není vyznačen formálními prostředky, lze uplatnit pouze hledisko syntaktické, které může vést k odlišnému pojetí.
V zásadě však situace, pokud jde o jednočlennou větu neslovesnou, je v angličtině a češtině podobná. V obou jazycích je hlavní, převažující typ slovesná věta dvojčlenná, kdežto jednočlenná věta neslovesná představuje vedlejší, méně frekventovaný větný typ charakteristický především pro běžně mluvený jazyk a některé formy jazyka psaného. V jednotlivých podtypech jsou ovšem rozdíly.'$
'74','0','12.41','12.41 Jednočlenná věta neslovesná v jazyce mluveném',$
'75','0','12.41.1','12.41.1 Typy substantivní se substantivem v obecném pádě','(a) Typ oznamovací pojmenovávací: hlášení železničních stanic, autobusových zastávek apod., např. <I>Victoria Station</I> Nádraží Victoria, <I>Oxford Street</I> Oxfordská třída aj.
(b) Typ oznamovací konstatační nebo zvolací: <I>Snow!</I> Sníh! <I>(Look,) the sea!</I> (Podívej se,) moře! <I>Goal!</I> Gól! <I>Nasty weather.</I> Ošklivé počasí. <I>Lovely day.</I> To je dnes krásně. <I>Charming girl!</I> Roztomilá dívka! apod. V češtině tomuto typu někdy odpovídá věta slovesná, viz výše, též <I>Fire!</I> Hoří! apod.
<note id="12.41.1/P01">Poznámka: Na rozdíl od odpovídajících vět dvojčlenných sponových predikativní substantivum nemá v tomto typu člen neurčitý, srov.: <I>She is a charming girl. It’s a lovely day.</I></note>
(c) Typ kvalifikující: <I>Nonsense!</I> Nesmysl! <I>An excellent idea!</I> Výborný nápad! <I>Hard</I>
<I>luck!</I> Smůla! <I>No wonder!</I> Není divu apod. Od předcházejícího typu se tyto případy liší tím, že jsou replikou na verbální podnět, nikoliv pouhou reakcí na podnět situační. Hranice mezi oběma typy je ovšem plynulá.
K replikovému typu na podnět situační nebo verbální patří <I>Thanks</I> Děkuji, <I>Thanks very</I>
<I>much</I>, <I>Many thanks</I>, <I>Thanks awfully</I> / <I>a lot</I> Mnohokrát děkuji.
(d) Typ žádací: <I>Silence!</I> Ticho! <I>Help!</I> Pomoc! <I>Just a second!</I> Okamžik! <I>Lights!</I> Světlo! Rozsvítit! <I>A table for three, waiter</I> Stůl pro tři soby, <I>Next patient, please!</I> Další pacient! <I>Porter!</I> Nosič! <I>Attention!</I> Pozor! <I>Two cheap day-returns to London, please.</I> Dvě zlevněné zpáteční denní jízdenky do Londýna, prosím. <I>A platform ticket, please.</I> Jednu peronku, prosím apod.
(e) Typ přací zahrnuje ustálené výrazy společenského styku jako pozdravy <I>Good</I>
<I>morning (afternoon, evening)</I> Dobré jitro (odpoledne, dobrý večer), přání <I>Merry Christmas!</I> Veselé Vánoce! <I>Happy New Year!</I> Šťastný Nový rok! <I>Happy birthday!</I>
<I>Many happy returns (of your birthday)!</I> Všechno nejlepší k narozeninám. <I>Pleasant</I>
<I>journey! Good luck!</I> Šťastnou cestu! <I>Your health!</I> (formální), <I>Cheers!</I> (přátelské) Na zdraví! <I>Ladies first!</I> Dámy napřed! apod. Srovnej též přání negativního charakteru <I>Shame on you!</I> Hanba vám! (Mercutiovo <I>A plague o’ both your houses!</I> Mor na ty vaše rody!) apod.
(f) Typ vokativní kontaktový: <I>Nurse!</I> Sestro! <I>Granny!</I> Babičko! <I>Darling!</I> Miláčku! apod. Vokativ kvalifikující: <I>You rogue!</I> Ty darebo! <I>Swindler!</I> Podvodníku! <I>You beast!</I> Ty ošklivý! apod.
(g) Typ s koordinací (vyjadřující pohrdavý postoj mluvčího): <I>You and your statistics!</I> Ty a ta tvoje statistika!
(h) Proti českému genitivnímu typu bývá typ zvolací s <I>what</I> (viz 12.41.4), např. Toho hluku! <I>What awful din! (noise!)</I>, Té vody! <I>What a lot of water!</I> apod.
(i) Specificky anglický typ bez obdoby v češtině je <I>The idea of...</I>, např. <I>The idea</I>
<I>of a man of his age marrying again!</I> Člověk v jeho věku a ještě se ženit!
Všechny popsané typy kromě (a) jsou příznačné pro jazyk dialogický.'$
'76','0','12.41.2','12.41.2 Typy substantivní se substantivem v předložkovém pádě','(a) Typ vytýkací. Vazby s předložkami <I>to</I>, <I>about</I>, <I>on</I> vytýkají téma rozhovoru, ať už nové, nebo uvedené dříve, např. <I>But</I>
<I>to our business.</I> Ale k věci. <I>Now back to our</I>
<I>task.</I> Teď zpět k našemu úkolu. <I>About that book of yours.</I> Co se týče té vaší knihy.
Řidčeji se užívá vazeb s předložkou <I>for</I>: <I>And now for the question of your share.</I> A nyní co se týče vašeho podílu.
(b) Typ zvolací přací (řídký, knižní), např. <I>Oh, for the quiet of the countryside!</I> Toho klidu venkova! <I>Oh, for someone to speak to, for someone to advise her!</I> Mít tak s kým promluvit, s kým se poradit!
Typ zvolací kvalifikující: <I>For shame!</I> Hanba!
(c) Jiné předložkové vazby: <I>After you.</I> Až po vás. <I>To bed with the children.</I> Děti spát (do postele).'$
'77','0','12.41.3','12.41.3 Typ adjektivní','Neslovesné věty adjektivní vyjadřují hodnotící stanovisko k výroku jiného mluvčího nebo k nějakému jevu danému situací. Představují tedy v podstatě typ kvalifikující (podobně jako substantivní typ <I>Nonsense</I>! Nesmysl!).
<I>Interesting.</I> Zajímavé. <I>Lovely.</I> Rozkošné. <I>Very nice.</I> Moc hezké. <I>Excellent!</I> Výborně. Výtečně! <I>Splendid!</I> Skvělé! <I>Marvellous!</I> Báječné! <I>Fantastic!</I> Fantastické! <I>Finished.</I> Hotovo. <I>Strange</I>. Divné. <I>Funny.</I> To je divné. <I>Impossible!</I> Nemožné! aj.'$
'78','0','12.41.4','12.41.4 Zvolací typ <I>what</I> + substantivum, <I>how</I> + adjektivum','Substantiva a adjektiva tvoří zvláštní zvolací typ neslovesné věty ve spojení s <I>what</I> a <I>how.</I> V češtině je paralelní vazba knižní, v běžně mluveném jazyce tomuto typu odpovídá buď dvojčlenná věta slovesná, nebo výrazy s <I>takový</I>, např. <I>What a</I>
<I>nuisance!</I> Taková otrava! To je otrava! <I>What a pity!</I> To je škoda! Taková škoda! <I>What a lovely surprise!</I> To je milé překvapení. <I>What a good idea!</I> To je dobrý nápad! <I>What a horrible thing to say!</I> To je hrozné říkat takové věci! <I>How dreadful!</I> To je děsné! <I>How clever of him!</I> To bylo (od něho) chytré. <I>How</I>
<I>rude of him to keep you waiting!</I> To je ale nezdvořák, že vás nechává čekat. <I>How</I>
<I>like</I>
<I>him to forget to post the letter!</I> To je mu podobné, že zapomněl dopis odeslat.
V příkladech, v nichž je substantivum nebo adjektivum rozvinuto infinitivem, jde vlastně o neslovesné věty dvojčlenné, neboť infinitiv vyjadřuje podmětovou složku, srov. <I>to keep you</I>
<I>waiting is</I> / <I>was rude of him (it is</I> / <I>was rude of him to keep you waiting).</I>'$
'79','0','12.41.5','12.41.5 Typy adverbiální','(a) Přitakací a popírací větná adverbia odpověďová a jejich ekvivalenty: <I>Yes</I> Ano, <I>Yes</I>
<I>indeed</I> Ano opravdu, <I>All right</I> Dobrá, <I>O.K.</I> Dobrá, <I>Certainly</I> Zajisté, <I>Of course</I> Ovšem, <I>Probably</I> Pravděpodobně, <I>Absolutely</I> Určitě, rozhodně ano, <I>By all means</I> Rozhodně, <I>No</I> Ne, <I>Certainly not</I> Ovšemže ne, <I>Decidedly not</I> Rozhodně ne, <I>Definitely</I>
<I>not</I> Rozhodně ne, <I>On</I>
<I>no account</I> V žádném případě, <I>By no means</I> Nikterak, rozhodně ne aj. I když se tyto výrazy vyskytují jen jako odpovědi na zjišťovací otázky, jsou po stránce formální a významové úplné. Tím se liší od neslovesných odpovědí na doplňovací otázky, které samy o sobě úplný význam nemají, nýbrž ho odvozují pouze ze souvislosti s příslušnou otázkou. Představují tudíž kontextové elipsy, např. <I>About two miles</I> v kontextu <I>[How</I>
<I>far is it from</I>
<I>here?]</I> Asi dvě míle [Jak je to odtud daleko?], <I>Much better</I> v kontextu <I>[How</I>
<I>do</I>
<I>you feel?]</I> Mnohem lépe [Jak se cítíte?].
(b) Rozvité adverbiální věty typu <I>So</I>
<I>much</I>
<I>for the economic aspect of the problem</I> Tolik o hospodářské stránce problému (Tolik, pokud jde o hospodářskou stránku problému), <I>But enough of that</I> Ale dosti o tom, <I>Hence his reluctance to help us</I> Odtud jeho neochota nám pomoci, <I>So much the worse</I> Tím hůře apod.
Adverbiální věty typu <I>Louder!</I> Hlasitěji! <I>Quick!</I> Rychle! <I>Slow!</I> Pomalu! <I>Gently!</I> Opatrně (jemně)! <I>This way!</I> Tudy! bývají řazeny k elipse, neboť adverbiální určení je závislý větný člen, který se interpretuje na pozadí příslušného děje: <I>[Speak]</I>
<I>louder</I>, <I>[Do it] gently</I>, <I>[Come] this way.</I>
(c) Typ s adverbiální částicí mívá funkci imperativu: <I>Out with it!</I> Ven s tím! <I>Hands</I>
<I>off!</I> Ruce pryč! <I>Off with him!</I> Pryč s ním! Odveďte ho! <I>Down with blacklegs</I>
<I>(loiterers, hypocrites ...)!</I> Pryč se stávkokazy (povaleči, pokrytci ...)! Zbavme se... apod.'$
'80','0','12.41.6','12.41.6 Typy infinitivní','(a) Typ výzvový návazný: <I>To go on.</I> Abychom pokračovali. <I>And now to make a plan.</I> A teď abychom udělali plán. <I>But to get back to what I was saying.</I> Ale abych se vrátil k tomu, co jsem říkal.
(b) <I>To think</I> se závislou větou obsahovou vyjadřující negativní postoj mluvčího (lítost, rozhořčení, zklamání apod.) k jejímu obsahu: <I>To think we might have been</I>
<I>in Rome now!</I> Když si pomyslím, že jsme teď mohli být v Římě!
(c) Dost frekventovaný je typ s tázacím výrazem, především <I>why</I>. Infinitiv má zde formu holého základu bez <I>to</I>: <I>Why bother?</I> Proč si dělat starosti? <I>Why waste time</I>
<I>on it?</I> Proč tím mařit čas? <I>Why not put the matter into our hands?</I> Proč tu záležitost nesvěřit do našich rukou? Tyto vazby většinou nemají tázací funkci, nýbrž kladná forma mívá funkci záporného imperativu <I>don’t</I> a záporná forma funkci výzvy <I>let’s</I>, srov. <I>Why not be frank?</I> Proč nemluvit otevřeně? = <I>Let’s be</I>
<I>frank!</I> Mluvme otevřeně. Proti eliptickému pojetí zde mluví neurčitost modality a podmětu v odpovídající větě slovesné, srov. <I>Why shouldn’t</I> / <I>couldn’t we</I> / <I>you</I> / <I>he</I> / <I>they be frank?</I> Proč bychom (byste, by) neměli / nemohli mluvit otevřeně?
Řidčeji se infinitiv vyskytuje s jinými tázacími slovy (pak má formu s <I>to</I>), např. <I>What to do?</I> Co dělat? <I>Where to go?</I> Kam jít? <I>How to raise the</I>
<I>money?</I>Jak sehnat peníze? apod. V těchto případech jde o deliberativní otázky.
(d) V češtině infinitiv vyjadřuje též deliberativní otázku zjišťovací, např. <I>Napsat mu o tom? Jít tam?</I> V angličtině se s obdobnou vazbou setkáváme v otázce rozlučovací, např. <I>To stay or to leave?</I> Zůstat či odejít? (srov. Hamletovo <I>To be or not to be</I> Být či nebýt) a u infinitivu závislého, např. <I>I wonder whether to write him about it</I>, <I>I wonder whether to go there</I> (vedle vyjádření větou vedlejší <I>I wonder if</I> / <I>whether I</I>
<I>should write</I> / <I>go...</I>).
Český otázkový typ s funkcí výzvovou <I>Což si takhle v neděli vyjet</I> odpovídá anglickému typu <I>what about + -ing</I> (viz 12.41.7c).
Infinitiv imperativní je v angličtině řídký, např. <I>to</I>
<I>be taken on an empty stomach</I> brát na lačno. Českému imperativnímu infinitivu častěji odpovídá imperativ nebo neslovesná věta substantivní, např. Počkat! <I>Wait!</I> Nedotýkat se! <I>Don’t touch!</I> Nastupovat! <I>All on board!</I>
Infinitiv přací existuje v obou jazycích, má však různé stylistické využití. V angličtině je to řídká vazba knižní, např. <I>Oh to be young again!</I> Být tak ještě jednou mlád! V češtině je jeho použití širší. Hovorovým přacím infinitivům v angličtině odpovídají slovesné přací věty s <I>I wish,</I> např. Zajet si tak o prázdninách k moři! <I>I wish I could go to the seaside in summer!</I>
Infinitivní věty s indikativní platností nemají v angličtině obdobu. Vyjadřují se různými větnými typy neslovesnými i slovesnými, např. V létě topit! <I>The idea of</I>
<I>heating in summer!</I> Takhle zacházet s knížkou! <I>The way he handles a book!</I> Dát se tak obalamutit! <I>To think I let myself be cheated like that!</I> Ne a ne nic chytit. <I>Do what I might I couldn’t catch anything</I> aj.'$
'81','0','12.41.7','12.41.7 Typy s tázací formou','(a) Uvedené samotným tázacím výrazem, např. <I>Why this sudden change?</I> Proč ta náhlá změna? <I>Why all this fuss?</I> Proč všechen ten povyk? <I>What next?</I> Co dál? <I>What now?</I> Co teď? apod. Tyto případy bývají považovány za elipsu, zejména pokud jednoznačně implikují predikaci existenciální.
(b) Uvedené pomocí <I>what</I> nebo <I>how</I> + <I>about</I>, např. <I>What about his qualifications for</I>
<I>the position?</I> A co (= jaká je) jeho kvalifikace pro to místo? <I>How about golf on</I>
<I>Sunday?</I> Což si takhle zahrát (zahrajme si) v neděli golf? <I>How about</I> a <I>what about</I> jsou často zaměnitelné, např. <I>How</I> / <I>What about a snack?</I> Což si dát (abychom si dali) něco malého k jídlu?
Tento typ jednak vyjadřuje pravou otázku, např. <I>What about your job?</I> Co vaše práce? <I>What about me?</I> A co já? Co bude se mnou?, jednak návrh (nepřímou výzvu), např. <I>What</I> / <I>How about a game of chess?</I> Což si zahrát partii šachu? (= <I>Let’s have...</I>)
<note id="12.41.7/P01">Poznámka: <I>What of it</I>, <I>what of that</I> znamená „co na tom (záleží)“.</note>
(c) <I>What</I> / <I>How + -ing</I>
Výrazně výzvovou (návrhovou) funkci mají neslovesné věty s <I>what</I> a <I>how</I> obsahující gerundium, např. <I>What about putting an advertisement in the newspaper?</I> Což si dát (což abychom si dali) do novin inzerát? <I>How about dining out and going to a play?</I> Což abychom se navečeřeli v restauraci a šli do divadla? <I>What</I> a <I>how</I> jsou obvykle zaměnitelné. Osoba, jíž se výzva (návrh) týká, je určena situací. Mluvčí je zpravidla zahrnut (většinou jde o inkluzivní plurál), avšak někdy je adresátem pouze partner v rozhovoru.'$
'82','0','12.41.8','12.41.8 Typy citoslovečné','Citoslovce vyjadřují citové reakce na nějaké podněty, např. <I>Oh</I> (překvapení), <I>Dear me!</I> Pro pána! <I>Goodness! Goodness gracious!</I> Pro pána! <I>Golly!</I> Pro pána! <I>For goodness’ sake!</I> Pro pána krále! <I>Hurrah!</I> (radost, uvítání, souhlas), <I>Phew!</I> (údiv, netrpělivost, znechucení) aj. Apelová citoslovce jsou např. <I>Hey! Hello!</I> s funkcí upoutat pozornost. Patří sem též různé formy klení, např. <I>Damn!</I> Kruci! s mírnějšími variantami <I>Dash! Darn!</I>, zpravidla doplněné zájmenem <I>Damn you! Damn it! Dash it! Darn it!</I> (z hlediska formy máme co činit s imperatiy) aj. Onomatopoické citoslovné věty jsou např. <I>Bang!</I> Bác! <I>Splash!</I> Žbluňk! <I>Crash!</I> Prásk!'$
'83','0','12.41.9','12.41.9 Neslovesná věta vedlejší','K neslovesným větám závislým se někdy řadí vazby infinitivní, gerundiální a participiální (viz 15), avšak tyto vazby představují kondenzované dvoučlenné struktury. U neslovesných vět nejde o větnou kondenzaci, nýbrž o jednočlennou větu obsahující pouze přísudkovou část vyjádřenou jmenně. Spíše se neslovesné závislé větě blíží některé typy apozice, zejména ty, které mají stejnou formu jako neslovesné věty nezávislé, např. <I>He performed the entire experiment alone – a laborious task!</I> Provedl celý pokus sám – pracný to úkol! Srovnej tutéž větu jako repliku: <I>He performed the entire</I>
<I>experiment alone. – A laborious task.</I>
Od neslovesné závislé věty je třeba odlišovat adverbiální věty s elipsou podmětu a přísudku, tj. případy, kdy lze tyto větné členy do příslušného útvaru jednoznačně dosadit a kdy obě formy, eliptická i úplná, existují vedle sebe, např. <I>He published his first book of poems while still at college</I> / <I>while he was still at college.</I> Svou první knihu básní uveřejnil, když byl ještě na univerzitě. <I>All the matches, whether won or lost, showed the indomitable</I>
<I>spirit of the team (whether they were won or lost).</I> Všechny zápasy, ať vyhrané nebo prohrané, ukazovaly nezlomného ducha mužstva (ať byly vyhrány nebo prohrány).
Jako závislé neslovesné věty se nejčastěji vyskytují ustálené substantivní vazby, které jsou už na přechodu k modifikaci adverbiální, např. <I>It’s a risky undertaking, and no mistake!</I> Je to nepochybně riskantní podnik (Je to riskantní podnik – o tom není pochyb). <I>They will reach their objective, no matter how.</I> Dosáhnou svého cíle, bez ohledu na to, jak. <I>Something</I>
<I>must be done to stop it, no matter what.</I> Něco se musí podniknout, aby se to zarazilo, ať je to cokoliv. <I>He meant well, no doubt.</I> Jistě to myslel dobře. <I>She is offended – and no wonder.</I> Je uražena – a není divu (žádný div). <I>Rain or no rain, we must start.</I> Déšť nedéšť, musíme vyrazit. <I>One more sentence, and it’s finished.</I> Ještě jedna věta a je to hotovo. <I>Another hour, and</I>
<I>we’ll be there.</I> Ještě hodinu, a už tam budeme.
Některých těchto výrazů se užívá též nezávisle, např. <I>He means well. – No doubt.</I> Myslí to dobře. – Nepochybně. <I>She is offended. – No wonder.</I> Je uražena. – Není divu (žádný div).
Vazby typu <I>one more beer</I> mohou mít platnost podmínkové věty, srov. <I>One more beer, and he’ll be drunk. (If he has one more beer...)</I> Ještě jedno pivo a bude opilý. (Dá-li si ještě jedno pivo, ...) <I>Another word, and I’ll scream! (If you say another word...)</I> Ještě slovo a začnu křičet. <I>A little more luck, and we should have won. (If we had had a little more luck...)</I> Trochu více štěstí a byli bychom vyhráli.
V češtině se vyskytuje v platnosti podmínkové věty též infinitiv, např. <I>Nebýt vás, nikdy by se nedostal tam, kde je. Mít tak nějaké peníze nazbyt, jel bych na dovolenou k moři.</I> V angličtině infinitiv tuto funkci nemá, srov. <I>But for you, he would never have got where he</I>
<I>is. If I had any money to spare, I would spend a holiday at the seaside.</I> Infinitiv podmínkový se někdy překrývá s infinitivem přacím, srov. <I>I wish I had somemoney to spare. I’d spend it</I>
<I>on</I>
<I>a holiday at the seaside.</I>
Podmínkovému infinitivu se podobají anglické infinitivní vazby typu <I>Anyone would think, to hear you, that you don’t care about success</I> (Slyšet vás, každý by myslel, že nedbáte o úspěch), které vyjadřují průvodní okolnosti.
Převážná většina typů neslovesné věty popsaných v 12.41 je příznačná pro jazyk dialogický.'$
'84','0','12.42','12.42 Jednočlenná věta neslovesná v jazyce psaném','Přestože vlastní sféra jednočlenné neslovesné věty je jazyk běžně mluvený, některé její typy se též vyskytují v jazyce psaném.
(a) Jména na domech, navštívenkách, náhrobních kamenech apod., např. <I>Dr John</I>
<I>Brown</I>; nápisy na budovách a obchodech, např. <I>Savings-Bank</I> Spořitelna, <I>High</I>
<I>Street</I> Hlavní ulice, <I>Delicatessen</I> Lahůdky, <I>Gift Shop</I> Dárkové předměty; názvy knih, novin, časopisů, např. <I>A New English Dictionary</I> Velký oxfordský slovník, <I>The Works of William Shakespeare</I> Dílo Williama Shakespeara, <I>The Times</I> deník Times, <I>Woman’s Weekly</I> Ženský týdeník, <I>International Review of Applied</I>
<I>Linguistics</I> Mezinárodní časopis aplikované lingvistiky; nápisy na nálepkách, např. <I>Printed Matter</I> Tiskopis, <I>(By</I> / <I>Via) airmail</I> Letecky, <I>This Side Up</I> Neklopit, <I>To be left till called for</I> Ponechat v úschovně do vyzvednutí; titulky k obrázkům, štítky k exponátům (v muzeích, galeriích apod.), např. <I>The Old Town Hall with the</I>
<I>famous astronomical clock</I> Staroměstská radnice s proslulým orlojem, <I>Finds from</I>
<I>a prehistoric settlement</I> Nálezy z prehistorického sídliště apod.
(b) Nápisy a pokyny (upozornění): <I>Arrivals</I> / <I>Departures</I> Příjezdy / Odjezdy, <I>Exchange Office</I> Směnárna, <I>Way In</I> / <I>Way Out</I> Vchod / Východ, <I>Emergency Exit</I> Nouzový východ, <I>No Admittance Except on Business</I> Nepovolaným vstup zakázán, <I>No Entry</I> Zákaz vjezdu, <I>Litter</I> Odpadky aj.
Gerundium s <I>no</I> zpravidla vyjadřuje zákaz, např. <I>No Crossing</I> Přechod zakázán, <I>No</I>
<I>Parking</I> Zákaz parkování, <I>No Overtaking</I> Zákaz předjíždění, <I>No smoking</I> Kouření zakázáno, ale ne vždy. Oznámení <I>No Hiring</I> na vratech továrny znamená „nepřijímáme“ (srov. též <I>No Wating</I> 12.4).
(c) V jazyce krásné literatury se neslovesná věta vyskytuje jako stylistický prostředek líčení, popisu apod., např. <I>Here silence and beauty are absolute. No aeroplane. No</I>
<I>car. Not even trees.</I> Zde jsou ticho a krása úplné. Žádné letadlo. Žádné auto. Ba ani žádné stromy.
(d) Formu neslovesné věty mívají scénické poznámky, např. <I>Morning-room in</I>
<I>Algernon’s flat in Half-Moon Street</I> Ranní pokoj v Algernonově bytě v ulici Half-Moon.
(e) V odborném jazyce se s neslovesnou větou setkáváme v názvech kapitol a podkapitol, např. <I>The Sounds of Language</I> Hlásky jazyka, <I>Hierarchical Structure of</I>
<I>Vocabulary</I> Hierarchická struktura slovníku; v titulcích k ilustracím a grafům, např. <I>The dome of the two-meter telescope</I> Kopule dvoumetrového teleskopu; v tabulkách, např. <I>Table 10. Case and Number in Turkish</I> Tabulka 10. Pád a číslo v turečtině apod. Ve vlastním odborném textu se neslovesné věty vyskytují zřídka, nejčastěji v případech jako <I>So much for the verbless sentence.</I> Tolik o neslovesné větě. <I>Finally a few words on future prospects.</I> Nakonec několik slov k vyhlídkám do budoucna.
Neslovesné věty se dále užívá v některých speciálních formách odborného jazyka, jako v slovníkových heslech, např. <I>Diphthong. Union of two vowel sounds.</I> Dvojhláska. Spojení dvou samohlásek; viz též katalogy, obsahy, osnovy, přehledy apod.
(f) Neslovesné věty se hojně užívá v jazyce novinových titulků, reklamy a v inzerátech. Tyto formy se vyznačují specifickými rysy, které se sice interpretují na pozadí obecného jazyka, avšak do jisté míry už tvoří vlastní podsystém. Např. <I>Two Dead in a Bus Crash</I> Dva mrtví při srážce autobusu, <I>Dock Strike</I> Stávka v docích, <I>Rises in Old-Age Pensions</I> Zvýšení starobních důchodů, <I>From pack to</I>
<I>plate in fifteen minutes</I> Z obalu na talíř za patnáct minut, <I>Poole International College of English. Courses throughout the year. Main – Intensive Easter and</I>
<I>Summer Holiday. All Levels. Examination Preparatin. Accommodation with</I>
<I>Selected English Families</I>. Poolova mezinárodní škola angličtiny. Kurzy po celý rok. Hlavní intenzivní kurzy o velikonočních a letních prázdninách. Pro všechny stupně pokročilosti. Příprava na zkoušky. Ubytování ve vybraných anglických rodinách.
V novinových titulcích, reklamách a inzerátech se též hojně vyskytuje neslovesná věta dvojčlenná, viz 12.5.
(g) K neslovesným větám se též někdy řadí způsob vyjadřování v telegramech, denících, poznámkových záznamech apod., např. <I>Saturday. A visit to the Zoo with</I>
<I>the children. Supper and bridge with Tom and Sue.</I> Sobota. Návštěva zoologické zahrady s dětmi. Večeře a bridž s Tomem a Zuzanou. <I>Arriving Bus Station Friday</I> 3.15. Přijedu v pátek 3.15 na autobusové nádraží. Převládající způsob vyjadřování je však v těchto případech eliptický: vynechávají se osobní zájmena, členy, předložky, pomocná slovesa apod. Největší míra eliptičnosti je v telegramech.'$
'85','0','12.5','12.5 Neslovesná věta dvojčlenná','Dvojčlenná neslovesná věta obsahuje jak podmětovou, tak přísudkovou část, přičemž přísudková část není vyjádřena určitým slovesem, nýbrž jmenně. V obou jazycích je tento větný typ řídký. U jednotlivých podtypů jsou některé rozdíly.
V mluveném jazyce se vyskytují tyto typy:
(a) <I>Nasty business, this.</I> Tohle je ošklivá záležitost. Predikativní substantivum stojí v čele věty a za ním následuje podmět, jímž je v tomto větném typu nejčastěji ukazovací zájmeno nebo vlastní jméno, popř. označení ekvivalentní vlastnímu jménu. Na rovině aktuálního členění jde o sled réma – téma. Anglickým větám tohoto typu v češtině většinou odpovídá sponová věta s pořadím téma – réma, srov. <I>An extraordinary thing, that.</I> To je ale divná věc. <I>A most reliable secretary,</I>
<I>Charles.</I> Karle je velmi spolehlivý tajemník. Řidčeji je predikativní část vyjádřena adjektivem, např. <I>Not bad, that book of hers.</I> Ta její knížka není špatná.
Obdobnou strukturu mají zvolání typu <I>More fool me!</I> Tím větší jsem hlupák.
Predikace vyjádřená juxtapozicí dvou obecných substantiv, např. <I>Result, complete</I>
<I>failure.</I> (Výsledek úplné fiasko), se vyskytuje zřídka.
(b) V dialogu se vyskytuje replika opakující obsah věty, na níž je reakcí, formou dvojčlenné neslovesné věty s expresivním zabarvením (údivu, pochybnosti apod.). Podle toho, zda převládá odstín údivu nebo pochybnosti, má intonaci zvolací nebo tázací. Obsahuje-li stimulová věta predikaci sponovou, je replika tvořena juxtapozicí predikativního substantiva, např. <I>I hear you are a sportsman. – I</I> / <I>me a</I>
<I>sportsman!</I> Jste prý sportovec. – Já a sportovec! (Já že jsem sportovec?)
<note id="12.5/P01">Poznámka: Tvar podmětového osobního zájmena se řídí stejnými pravidly jako v jiných případech, kdy nenásleduje určitý tvar slovesný, viz 4.11, 12.</note>
Obsahuje-li stimulová věta predikaci verbální, má přísudková část repliky formu holého infinitivu, např. <I>Joan says she’s going to economize. – Joan economize?</I> Jana říká, že bude šetřit. – Jana šetřit? (Jana že by šetřila?)
(c) Dvoučlennou strukturu mívají často nápisy, novinové titulky, reklamy, inzeráty apod., např. <I>Admission Free</I> Vstup volný, <I>Business As Usual</I> Obchod nepřerušen, <I>Road Under Repair</I> Silnice v opravě, <I>Road Works Ahead</I> Práce na silnici, <I>Buses</I>
<I>Back to Normal</I> Autobusy opět normálně, <I>Benefits in Dispute</I> Spory o přídavky, <I>Population Down for the Third Year.</I> Již třetí rok pokles populace. <I>Harrow House</I>
<I>Open Throughout the Year. – Study – Sports – Training – Leisure – Courses.</I> Harrow House otevřen po celý rok. – Studium – sport – tréning – zábava – kurzy.
(d) Dvojčlenná neslovesná věta se vyskytuje jako stylistický prostředek v literatuře, např. <I>(Here we were, a collection of twilit people...) Myself, sad and lonely, the woman beside me also a bitter and disillusioned creature. Dr. Franklin, eager, ambitious, curbed and thwarted, his wife a prey to ill health. Quiet little Norton limping about looking at birds. Even Poirot, the once brilliant Poirot, now a broken</I>
<I>crippled old man.</I> (A. Christie, Curtain, s. 82).
(e) Formu dvojčlenné neslovesné věty mívají ustálená rčení, např. <I>Like father, like son.</I> Jaký otec, takový syn. Tento typ je zastoupen v obou jazycích, avšak jednotlivé případy si neodpovídají, srov. <I>First come, first served.</I> Kdo dřív přijde, ten dřív mele. <I>No pains, no gains (No pains without gains).</I> Bez práce nejsou koláče. <I>No</I>
<I>risk, no win.</I> Bez rizika není úspěchu. <I>Easy come, easy go.</I> Lehce nabyl, lehce pozbyl. <I>So far, so good.</I> Až potud je všechno v pořádku. <I>Less haste, more speed</I>. Spěchej pomalu. <I>(The) least said, (the) soonest mended.</I> Čím méně řečí, tím dříve se to spraví. <I>Once a traitor, always a traitor.</I> Kdo jednou zradí, vždycky zradí. <I>The sooner, the</I>
<I>better.</I> Čím dříve, tím lépe. Schéma <I>the... the</I> lze naplňovat různým obsahem. Jde o hraniční případ s elipsou, neboť je možné i vyjádření se sponou, srov. <I>The larger (is)</I>
<I>the corpus, the greater (is) its value.</I> Čím větší (je) korpus, tím větší (je) jeho hodnota.
<ref id="12.5/L01">Literatura: Bloomfield 1933: 176–177, Bowman 1966, Gunter 1963, Leech 1963, 1966, Mathesius 1911b, Mrázek 1962, Peprník 1950, Shopen 1973, Straumann 1935.</ref>'$
'86','0','13','13 Větné členy',$
'87','0','13.1','13.1 Podmět','Podmět je základní větný člen, který na rozdíl od ostatních jmenných větných členů je pro stavbu anglické věty nezbytný. Bezpodmětové (jednočlenné slovesné) věty v angličtině neexistují (viz 12.3). Věty s nevyjádřeným podmětem (tj podmětem nevyjádřeným zvláštním slovem, avšak indikovaným slovesným tvarem a větnou strukturou), které představují větnou strukturu dvojčlennou jsou v angličtině omezeny na rozkazovací věty 2. os. (např. <I>wipe your feet</I> očistěte si obuv, viz 12.13). Všude jinde je podmět vyjádřen (substantivem nebo zájmenem) nebo jde o elipsu. Srovnej následující příklady, v nichž je v české větě podmět indikován pouze slovesnou koncovkou, kdežto v angličtině musí být vyjádřen: <I>We do not distinguish colours under poor lighting conditions.</I> (Mackay 63) Za špatných světelných podmínek barvy nerozlišujeme. <I>What do you suggest then?</I> (Adams 47) Co tedy navrhuješ?
Podmět může s přísudkem vytvářet větu bez přítomnosti dalších větných členů, např. <I>examples abound</I> příkladů je hojnost (větný typ S-V, viz 12.22.11).'$
'88','0','13.11','13.11 ','Po formální stránce se podmět v anglické větě odlišuje od ostatních jmenných větných členů především pozicí. Postavení podmětu je určeno modalitou a druhem věty. Ve větě oznamovací stojí podmět před přísudkem (v řídkých případech za tvarem slovesa určitého, viz 14.37), např. <I>a momentary lapse of attention may cause an accident</I> chvilková nepozornost může způsobit nehodu. V otázce (kromě otázky doplňovací uvozené tázacím výrazem ve funkci podmětu, viz 12.12.3b) stojí podmět za přísudkem (skládá-li se z jednoho tvaru; u složeného přísudku se podmět klade za první složku složeného přísudkového tvaru, tj. za určité sloveso), např. <I>Is reckless driving a frequent cause of accidents?</I> Je neopatrná jízda častou příčinou nehod? <I>Has the accident been caused by reckless driving?</I> Byla ta nehoda způsobena neopatrnou jízdou? Ve větách zvolacích je inverze podmětu a přísudku pouze u typů <I>Long live the Queen!</I> Ať žije královna! <I>May you be happy!</I> Kéž jste šťasten! (Viz 12.14.)
Zvláštní tvar má podmět pouze u zájmen osobních a <I>who</I> (viz 4.11 a 4.6): <I>I know her but she doesn’t know me.</I> Já ji znám, ale ona mě nezná. <I>The doctor who treated him</I> lékař, který ho léčil, <I>a patient whom he treated</I> pacient, kterého léčil.
Podmět se dále vyznačuje shodou s přísudkem v osobě a čísle, která je omezena na 3. osobu přítomného času (viz 8.81).
<note id="13.11/P01">Poznámka: Slovesa modální nemají shodu ani v 3. osobě (viz 8.41). Sloveso <I>be</I> má jediné shodu též v 1. os. singuláru prézentu a v préteritu (viz 8.31).</note>'$
'89','0','13.12','13.12','Vztah mezi podmětem a přísudkem bývá zpravidla charakterizován jako jednostranná závislost přísudku na podmětu, neboť podmět se obvykle považuje za nezávislý větný člen. Závislost mezi podmětem a přísudkem je však vzájemná. Podmět určuje přísudek v osobě a čísle, kdežto přísudek určuje podmět co do pádu. Podmět je v angličtině závazně v tvaru nepředmětovém, srov. *<I>him goes</I> (v češtině v nominativu nebo partitivním genitivu).'$
'90','0','13.13','13.13 Realizace podmětu',$
'91','0','13.13.1','13.13.1','Podmět se nejčastěji vyjadřuje podstatným jménem nebo zájmenem, např. <I>The work went on in shifts.</I> (Adams 152) Práce pokračovala ve směnách.
Vedle morfologických substantiv (viz 3) mohou jako podmět fungovat všechna substantiva syntaktická, tj. primárně jiné slovní druhy užité ve funkci substantivní, např. <I>Similarly in the organic world the old may persist alongside the new.</I> (Smith 283) Podobně v organickém světě může staré přetrvávat vedle nového.
Ze zájmen fungují jako syntaktická substantiva všechna zájmena na <I>-one</I>, <I>-body</I>, <I>-thing</I>, zájmena osobní, tázací, vztažná a ukazovací aj., např. <I>Everyone makes mistakes sometimes.</I> (Adams 98) Každý někdy dělá chyby. <I>Nothing unusual happened the next day.</I> (Adams 158) Příštího dne se nepřihodilo nic neobvyklého. <I>Are you ready?</I> Jsi hotov? <I>Who told you that?</I> Kdo ti to řekl?
Dále se mohou jako podmět vyskytovat adverbia a jakékoliv slovo nebo obrat v metajazykovém užití, např. <I>now is the right time</I> nyní je vhodná doba, <I>how do you do is a greeting or a formula people use when they are formally introduced</I> how do you do je pozdrav nebo formule užívaná při formálním představování.
Podmět může dále být vyjádřen infinitivem, gerundiem nebo větou vedlejší (viz 15.11, 15.21, 16.21.11, 16.21.2, 16.22.1).'$
'92','0','13.13.2','13.13.2 Podmět realizovaný zájmenem <I>it</I>','U podmětového <I>it</I> lze rozlišit několik různých funkcí.
Jako ostatní zájmena 3. osoby má <I>it</I> funkci deiktickou a anaforickou. Deiktické <I>it</I> odkazuje na nějaký jev mimojazykové skutečnosti (neživotný předmět nebo živočicha), např. <I>Is it (that</I> / <I>this) your suitcase?</I> Je to (to / tamto / tohle) váš kufr? Při odkazování na více předmětů je v tomto případě na rozdíl od češtiny plurálový tvar, srov. <I>Are they (those</I> / <I>these) your suitcases?</I> Jsou to (to / tamto / tohle) vaše kufry?
Od deiktického <I>it</I> je třeba lišit <I>it</I> situační, které je neměnné, např. <I>it’s father</I> to je tatínek (slyšíme-li nějaký zvuk naznačující příchod očekávané osoby), <I>it’s the boys</I> to jsou chlapci.
V anaforické funkci <I>it</I> zastupuje dříve uvedené substantivum označující neživotnou entitu nebo nižšího živočicha nebo odkazuje na část věty, popř. celou předcházející větu, např. <I>be careful with the typewriter, it’s quite new</I> buďte s psacím strojem opatrná, je úplně nový. <I>I</I>
<I>changed for dinner but it (= changing for dinner) was really unnecessary.</I> Převlékla jsem se k večeři, ale bylo to vlastně zbytečné.
Zcela formálním elementem je <I>it</I> v časových, atmosférických a prostorových údajích (viz 12.21.31 a 12.31.11a), např. <I>it is early</I> / <I>late</I> je brzo / pozdě<I>. It had turned chilly.</I> (Adams 78) Ochladilo se. <I>Soon it grew dark.</I> (Adams 144) Brzy se setmělo.
Konečně <I>it</I> zaplňuje místo podmětu v případech, kdy je vlastní podmět infinitivní (řidčeji gerundiální) nebo větný v extrapozici za slovesem (viz 12.21.32) (anticipační <I>it</I>). Např. <I>It was better not to invite too many important people at the same time.</I> (Raverat 78) Bylo lépe nezvat příliš mnoho důležitých lidí zároveň. <I>It is appropriate that the first volume should be about the theory.</I> (Smith 10) Je náležité, aby byl první svazek o teorii. V hovorovém jazyce <I>it</I> též anticipuje gerundium, např. <I>It’s no good bothering about it.</I> (Raverat 52) Nemá smysl dělat si s tím starosti.
<note id="13.13.2/P01">Poznámka: Deiktické, anaforické a anticipační <I>it</I> se neomezuje na funkci podmětu, nýbrž se vyskytuje též ve funkci jiných větných členů, především předmětu.</note>'$
'93','0','13.13.3','13.13.3 <I>There</I> v postavení podmětu','<I>There</I> v postavení podmětu je konstitutivní větný člen vět existenciálních a existenciálně-lokativních (viz 12.21.4). Od adverbiálního <I>there</I> se liší redukovanou výslovností a ztrátou místního významu. Srovnej <I>there comes our bus</I> [ʹðɛə ʹkʌmz auə ʹbʌs] támhle přijíždí náš autobus (adverbiální <I>there</I>) – <I>there’s a bus on weekdays</I> [ðəz ə ʹbʌs ɔn ʹwiːkdeiz] ve všední dny jezdí autobus (podmětové <I>there</I>). Funkční odlišnost adverbiálního a podmětového <I>there</I> je zřejmá z možnosti výskytu obou v téže větě, např. <I>There are some quite ordinary trees there, and some real grass.</I> (Raverat 69–70) Jsou tam docela obyčejné stromy a skutečná tráva.
Pro podmětové chápání <I>there</I> svědčí jeho opakování v krátkých odpovědích a tázacích dovětcích: <I>Is there any news?</I> – <I>No, there isn’t.</I> Je něco nového? – Ne, není. <I>There’s no pleasing him, is there?</I> Člověk se mu nezachová, že?
<I>There</I> může fungovat jako sekundární podmět vazeb infinitivních a gerundiálních: <I>I don’t want there to be any misunderstanding.</I> Nechci, aby došlo k nějakému nedorozumění. <I>I was surprised at there being so little traffic.</I> Byl jsem překvapen, že je tak malý provoz.
Sloveso má tvar podle vlastního postponovaného podmětu, srov. <I>There was a very high flood in February 1795.</I> (Raverat 43) V únoru r. 1795 byly velmi velké záplavy. <I>There were railings along the road leading to the bridge.</I> (Raverat 44) Podle silnice vedoucí k mostu bylo zábradlí.
<note id="13.13.3/P01">Poznámka 1: V běžně mluveném jazyce se projevuje tendence užívat po <I>there</I> pouze singuláru, např. <I>there’s some people coming after lunch</I> po obědě přijdou nějací lidé.</note>
<note id="13.13.3/P02">Poznámka 2: <I>There</I> bývá někdy chápáno nikoliv jako předběžný podmět, nýbrž jako předrážka, fixní formule. V tomto pojetí má věta pouze jeden (vlastní) podmět.</note>
<I>There</I> má specifickou funkci také na rovině aktuálního členění větného, neboť je prostředkem, který umožňuje postverbální postavení podmětu. Toto postavení je ve shodě se stupněm výpovědní dynamičnosti vlastního podmětu, který je v existenciálních větách zpravidla kontextově nezapojený a má vyšší stupeň výpovědní dynamičnosti než sloveso. <I>There</I> tak indikuje příslušnost vlastního podmětu k rematické části věty. Tomu odpovídají české ekvivalenty, v nichž <I>there</I> nemá explicitní protějšek, avšak sloveso stojí před podmětem, srov. <I>There was only bread-and-butter and milk for tea.</I> (Raverat 54) K svačině byl jen chleba s máslem a mléko.
Rematický charakter vlastního podmětu po <I>there</I> se projevuje nejen postverbální pozicí, ale často též ve výrazech, které ho doprovázejí. Vlastní podmět po <I>there</I> mívá singulativní člen neurčitý vyjadřující novost, neznámost (viz 3.32.3) nebo je modifikován kvantifikátory (<I>many</I>, <I>some</I>, <I>no</I>, číslovkami apod.), které samy o sobě nesou značný stupeň výpovědní dynamičnosti. Např. <I>there used to be a gallows on the crest of the hill</I> nahoře na kopci bývala šibenice. <I>There had never been many real friends in the neighbourhood.</I> (Raverat 139) V sousedství nikdy nebylo mnoho opravdových přátel. <I>There is nothing particularly surprising about this.</I> (Smith 66) Na tom není nic zvláště překvapujícího.
Určitý podmět však není vyloučen, neboť existenci lze připisovat i něčemu jedinečnému, např. <I>there is always John, of course</I> je tu ovšem vždycky Jan (je možno vždycky počítat s Janem, nezapomeňme na Jana). Nebo jde o určenost anaforickou, např. <I>For instance, there were the river picnics.</I> (Raverat 108) Například se pořádaly ty pikniky u řeky (o kterých už byla řeč). Určitá determinace bývá ve výčtech, např. <I>Coming into Canterbury, I loitered through the old streets... There were the old signs, the old names over the shops, the old people serving in them.</I> (Dickens, David Copperfield 640). Po příjezdu do Canterbury jsem se toulal po starých ulicích... Byly tu staré vývěsní štíty, stará jména nad krámy, staří lidé, kteří v nich obsluhovali.
<note id="13.13.3/P03">Poznámka: Ve větách typu <I>there was the sound of a whistle</I> (bylo slyšet hvizd píšťalky) je člen určitý podmíněn následující atributivní předložkovou vazbou, která je vlastním nositelem prvku novosti.</note>
Vlastní podmět je často postmodifikován.
(a) Větou vztažnou, např. <I>There were some problems which I never solved in all my youth.</I> (Raverat 112) Byly některé problémy, které jsem v celém svém mládí nevyřešila. <I>There are people who tend to believe everything they read</I>. (Fraser 108) Jsou lidé, kteří mají sklon věřit všemu, co čtou.
Zvláštností vztažných vět po podmětu předjímaném pomocí <I>there</I> je možnost vypuštění vztažného zájmena. Tato vazba se vyskytuje v běžně mluveném jazyce, např. <I>There’s only one thing beats me.</I> (Adams 78) Jen jedno mi nejde na rozum. (Viz 16.22.21b.)
(b) Postmodifikace přítomným příčestím: <I>There was another strip of garden running along the river bank.</I> (Raverat 40) Kolem řeky se táhl další pruh zahrady. <I>In the scientific approach, there are three stages leading up to explanation.</I> (Mackay 10) Ve vědeckém přístupu jsou tři stadia vedoucí k vysvětlení. (Viz 12.21.4e.)
(c) Postmodifikace infinitivem a jinými prostředky: <I>Of course, there were things to worship everywhere.</I> (Raverat 142) Samozřejmě všude bylo co zbožňovat (všude byly věci k zbožňování). <I>There is a strong tendency for height and weight to increase together.</I> (Mackay 28) Je silná tendence, aby výška a váha vzrůstaly společně. <I>There are many exceptions to this general rule.</I> Z tohoto obecného pravidla je mnoho výjimek. <I>There are two possible ways of answering this question.</I> (Smith 76) Na tuto otázku je možno odpovědět dvojím způsobem. <I>There is therefore a risk that some parts of this book will prove rather hard going.</I> (Smith 12) Je proto riziko, že některé části této knihy se ukáží být dost obtížnými.
Mimo vazbu se slovesem <I>be</I> se <I>there</I> vyskytuje i s jinými intranzitivními slovesy vyjadřujícími různé formy existence nebo objevení se na scéně, např. <I>exist</I> existovat, <I>remain</I> zůstat, <I>live</I> žít, <I>stand</I> stát, <I>lie</I> ležet, <I>hang</I> viset, <I>arrive</I>, <I>come</I> přijít, přijet, <I>enter</I> vstoupit, <I>go</I> jít, <I>appear</I> objevit se, <I>emerge</I> vynořit se, <I>happen</I>, <I>occur</I> stát se, přihodit se, <I>(a)rise</I> vzniknout, <I>come into being</I> / <I>into existence</I> vzniknout, <I>develop</I> vyvinout se, <I>grow</I> růst aj. Např. <I>Next door to us, at the Hermitage, there lived a lady who had eight servants, a little dog, two horses, a carriage, a coachman and a footman.</I> (Raverat 82) Vedle nás, v Poustevně, žila paní, která měla osmičlenný personál, pejska, dva koně, kočár, kočího a lokaje. <I>There still exists a diary, written in 1797–9, about the management of children, by my greatgrandfather.</I> (Raverat 154) Ještě existuje deník, napsaný v letech 1797–9, o výchově dětí, od mého pradědečka.
Na rozdíl od vazby se slovesem <I>be</I>, v níž má <I>there</I> též funkci sémantickou (je konstitutivním prvkem větného typu existenciálního a existenciálně-lokativního, viz 12.21.4a, b), <I>there</I> s těmito slovesy pouze umožňuje postverbální postavení vlastního podmětu ve shodě se základním rozložením výpovědní dynamičnosti. Stojí-li v čele věty adverbiální určení, je možno <I>there</I> vynechat. Věta má pak zcela obdobnou strukturu a slovosled jako odpovídající věta česká, srov. <I>On the wall (there) hangs a water-colour.</I> Na stěně visí akvarel. <I>On the hill (there) stands an old abbey.</I> Na kopci stojí staré opatství.
Jak v případě obligatorního užití (nepředchází-li adverbiální určení, např. <I>there remains little to add</I> zbývá málo dodat), tak v případě fakultativního užití je <I>there</I> s jinými slovesy než <I>be</I> knižní. V běžně mluveném jazyce bývá místo těchto sloves <I>be</I>, popř. jiná konstrukce, srov. <I>there’s an old abbey on the hill</I>, <I>there were sheep grazing on the hillside</I> apod.'$
'94','0','13.13.4','13.13.4 Obecný osobní podmět','Obecně použitelné zájmeno vyjadřující všeobecného lidského konatele, jaké má např. němčina (<I>man</I>) nebo francouzština (<I>on</I>), angličtina nemá. Všechny prostředky odpovídající těmto zájmenům mají primárně jiné funkce a jejich užívání ve funkci všeobecného lidského konatele je omezeno sémanticky a stylisticky.
Způsob odkazování na všeobecného lidského konatele do značné míry závisí na funkčním stylu, a to jak u prostředků explicitních, tak implicitních.
Pokud jde o odborný styl, v angličtině i češtině je nejčastější implicitní prostředek odkazování na všeobecného konatele pasivum (viz 8.84.22a), a nejčastější explicitní prostředek zájmeno 1. os. plurálu <I>we</I> my: <I>We must record the facts objectively, precisely and completely.</I> (Mackay 10) Musíme zaznamenávat fakta objektivně, přesně a úplně. <I>We spend the greater parts of our lives working.</I> (Fraser 7) Většinu života trávíme prací.
V angličtině se kromě toho užívá zájmena <I>one</I>, např. <I>In any science one learns to classify what one sees, hears, or even smells or feels.</I> (Haldane 138) V každé vědě se učíme klasifikovat, co vidíme, slyšíme, nebo dokonce čicháme či pociťujeme.
V hovorovém stylu se všeobecný lidský konatel nejčastěji vyjadřuje zájmenem 2. os. <I>you</I>. V češtině vedle 2. os. anglickému <I>you</I> odpovídají i jiné prostředky, reflexivní tvar slovesný nebo <I>člověk</I>. Např. <I>you get used to it</I> člověk si na to zvykne. <I>You have to fight fire with fire.</I> (Vidal 649) Proti ohni musíte bojovat / se musí bojovat ohněm. <I>It’s rather sad, isn’t it? – when you come to think about it.</I> (Lynne 110) Je to dost smutné, že – když o tom začnete / když o tom člověk začne / když se o tom začne přemýšlet.
Druhým nejčastějším prostředkem odkazování na všeobecného lidského konatele v hovorovém styluje zájmeno 3. os. plurálu <I>they</I>. Od <I>you</I> se liší tím, že vylučuje jak mluvčího, tak posluchače. Na rozdíl od zájmena 3. os. plurálu <I>they</I> nemá <I>they</I> označující všeobecného lidského konatele funkci anaforickou ani deiktickou. 3. os. plurálu má v češtině stejnou funkci, avšak v některých případech jí odpovídá anglické pasivum. <I>Do they call you Connie in the Party?</I> (Osborne 26) Říkají ti ve straně Connie? <I>How do you know? ... I was told.</I> (Anderson 323) Jak to víš? ... Řekli mi to. <I>She never got caught.</I> (Lynne 136) Nikdy ji nepřistihli (nechytili).
Zájmeno <I>they</I> ve funkci všeobecného lidského konatele se často vyskytuje s lokálním určením. V některých případech právě přítomnost lokálního (temporálního nebo jiného) určení odlišuje obecné <I>they</I> od anaforického nebo deiktického, srov. <I>They make quite a thing of Christmas abroad.</I> (Anderson 319) V cizině dělají / se dělá z Vánoc velká událost. – <I>They make quite a thing of Christmas.</I> Dělají z Vánoc velkou událost (lidé, o nichž je řeč).
<I>One</I>, stejně jako <I>you</I> a <I>we</I>, zahrnuje mluvčího a posluchače (na rozdíl od <I>they</I>, které mluvčího a posluchače vylučuje). Českému <I>člověk</I> odpovídá pouze zčásti, neboť je příznakové pro vyšší styl (jazyk intelektuální). Např. <I>One likes to do something one does well.</I> (Fraser 263) Člověk dělá rád něco, co dělá dobře. <I>It’s not often that one has the chance of studying a man of action.</I> (Lynne 135) Člověk nemá často možnost pozorovat muže činu.
Českému <I>člověk</I> často odpovídá <I>you</I>, např. člověk nikdy neví <I>you never know</I> apod.
Ostatní tvary zájmena <I>one</I> se tvoří jednak od základu <I>one</I>, v americké angličtině též od <I>he</I> (viz 4.14). Např. <I>In the jungle one has to defend oneself as best as one can.</I> (Fraser 26) V džungli se musí člověk bránit, jak nejlépe umí. <I>One likes having his work appreciated.</I> Člověk má rád, je-li jeho práce oceněna.
Další prostředky jsou <I>people</I>, <I>a man</I>, <I>a fellow</I>, <I>a guy</I> (v amer. angličtině), <I>a person</I>, <I>a girl</I> aj. Singulárová substantiva odpovídají českému <I>člověk</I> či genericky užitým jiným substantivům, <I>people</I> = lidé. <I>A man needn’t wonder what he’ll do with his life any more.</I> (Miller 298) Člověk už nemusí přemýšlet, co udělá se životem. <I>People forget.</I> (Vidal 666) Lidé zapomínají. <I>Why do people cry at weddings?</I> (Anderson 324) Proč se na svatbách pláče / proč lidé na svatbách pláčou?
Ze sémantiky obecného konatele vyplývá, že prostředky, jimiž se vyjadřuje, nemohou být modifikovány a vytýkány pomocí výrazů jako <I>only</I> jen, <I>even</I> i, <I>also</I> také, <I>just</I> právě apod. Srovnej <I>you can see the museum (on the left)</I> (vlevo) je vidět muzeum – <I>even you can see the museum (from here)</I> i vy můžete (odtud) vidět muzeum.
Kromě zájmena 3. os. plurálu <I>they</I> se všechny prostředky vyjadřující obecného lidského konatele vyskytují též jako předmět, popř. v dalších syntaktických funkcích.
Z implicitních prostředků odkazování na všeobecného lidského konatele má čeština navíc 3. os. singuláru maskulina, např. <I>sejde z očí, sejde z mysli</I>; <I>hoch spal, jako by ho do vody hodil</I>; <I>umí to, jako když bičem mrská</I>; <I>co by pět napočítal</I> apod. Tento prostředek nemá v angličtině obdobu. Jednotlivým případům odpovídají různé vazby, zpravidla ustálené (stejně jak v češtině jde o ustálená rčení a přísloví): <I>out of sight, out of mind</I>; <I>the boy slept like a log</I> / <I>was sound asleep</I>; <I>he has it at his fingers’ tips</I>; <I>before one can say Jack Robinson</I> apod.'$
'95','0','13.14','13.14 Sémantika podmětu','Životný podmět nejčastěji vyjadřuje konatele slovesného děje (agense), a to jak děje záměrného (uvědomělého), tak děje nezáměrného (bezděčného). Záměrnost či bezděčnost slovesného děje zpravidla vyplývá ze sémantiky slovesa, avšak některá slovesa jsou z tohoto hlediska neutrální. Např. <I>In 1830 men commonly labored twelve or thirteen hours a day.</I> (Jones 122) V r. 1830 muži běžně pracovali dvanáct nebo třináct hodin denně (konatel děje záměrného). <I>She slipped on the polished floor</I> uklouzla na naleštěné podlaze, <I>he shook with laughter</I> otřásal se smíchy (konatel děje na vůli nezávislého); <I>she dropped her handkerchief</I> upustila kapesník (konatel děje, který může být záměrný i nezáměrný).
Konatel slovesného děje může být i neživotný (pak ovšem nelze mluvit o záměrnosti nebo bezděčnosti děje), např. <I>the wind broke a window</I> vítr rozbil okno, <I>the windows shook, rattled</I> okna se třásla, řinčela, <I>not a leaf was stirring</I> nepohnul se ani list apod.
Konatelská povaha podmětu se projevuje výrazněji v češtině než v angličtině. Je to zřejmé jednak (a) z predikací stavových, v nichž v češtině nositel stavu má často formu nikoliv podmětu, nýbrž předmětu, kdežto v angličtině je nositel stavu konstruován jako podmět, (b) jednak u podmětu akčních sloves; v češtině je akční sloveso slučitelné zpravidla jen s konatelským podmětem, kdežto v angličtině je vztah mezi sémantikou slovesa a podmětu značně volnější. Podmět u akčního slovesa nemusí být konatel, nýbrž pouhé místo, kde se děj odehrává, či kterýkoliv jiný účastník slovesného děje činností či procesem nějak zasažený.
(a) <I>I am cold</I> / <I>warm</I> / <I>unwell</I> je mi zima / teplo / špatně, <I>I am sorry</I> je mi líto, <I>are you clear about it?</I> (vedle <I>is it clear to you</I>) je vám to jasné<I>?, I don’t like it</I> nelíbí se mi to, <I>we missed you</I> stýskalo se nám po tobě, <I>I find it dull</I> připadá mi to nudné, <I>I feel sleepy</I> chce se mi spát (x chci spát <I>I want to sleep</I>).
(b) <I>The diver burst his eardrums</I> potápěči praskly bubínky, <I>the patient developed symptoms of food poisoning</I> u pacienta se objevily příznaky otravy potravou aj.
U primárně intranzitivních sloves (viz 8.62.1) užívaných kauzativně je podmět iniciátorem slovesného děje, kdežto vlastní slovesný děj vykonává předmět: <I>he jumped the horse over a fence</I> skočil s koněm přes plot, <I>he swore me to secrecy</I> zavázal mě přísahou k mlčení aj.
U jiných sloves než akčních není podmět konatelem, nýbrž podle povahy slovesného děje trpitelem, proživatelem, nositelem stavu, recipientem apod.
Trpitelem (patiens) je podmět typicky ve vazbách trpných: <I>I am often sent by my union to conferences.</I> (Fraser 121) Jsem svým svazem často posílán na konference.
V angličtině se setkáváme s podmětem představujícím předmět příslušné aktivní věty i u sloves v aktivní konstrukci, srov. <I>to cut meat</I> krájet maso – <I>the meat cuts well</I> to maso se dobře krájí.
Proživatelem je podmět u sloves prožívání, smyslového vnímání a u sloves vyjadřujících různé postoje (citové, mentální apod.), např. <I>he suffered a heavy blow</I> utrpěl těžkou ránu, <I>he was drowning</I> / <I>suffocating</I> / <I>choking</I> topil se / dusil se, <I>I woke early</I> vzbudil jsem se brzo, <I>she keeps worrying</I> pořád si dělá starosti, <I>did you hear me?</I> slyšel jste mě (srov. konatelský podmět u <I>listen</I> poslouchat: <I>I wasn’t listening</I> neposlouchal jsem) aj. (<I>look forward to</I> těšit se, <I>envy</I> závidět, <I>hate</I> nenávidět, <I>fear</I> bát se, <I>doubt</I> pochybovat, <I>hesitate</I> váhat apod.).
Nositelem stavu je podmět u sloves jako <I>sit</I> sedět, <I>stand</I> stát, <I>lie</I> ležet, <I>sleep</I> spát apod.
Recipientem je podmět v pasivu ditranzitivních sloves typu <I>I was given no choice</I> nebylo mi dáno na vybranou (viz 8.84.14) a u sloves jako <I>get</I>, <I>receive</I>, <I>obtain</I> dostat, obdržet, apod.
Neživotné podměty jsou nejčastěji lokativní, kauzativní, prostředkové (nástrojové) a temporální, což se často projevuje v možnosti konstruovat je jako příslovečné určení.
(a) Lokativní podmět: <I>the garden swarms with bees</I> zahrada se rojí včelami – <I>bees swarm in the garden</I>; <I>the ground was crawling with ants</I> země se hemžila mravenci – <I>ants were crawling all over the ground</I> (viz 12.22.12b). Lokativní podmět je v angličtině častější než v češtině: <I>the room seats ten persons</I> do té místnosti se vejde deset lidí, <I>Heathrow sees a plane land or take off every fifty seconds</I> na letišti v Heathrow přistává nebo startuje letadlo každých padesát vteřin, <I>this road carries a good deal of traffic</I> na této silnici je velký provoz, <I>he was seething</I> vřelo v něm, <I>my nose is running</I> teče mi z nosu, <I>his wound throbbed</I> v ráně mu škubalo, <I>the kettle was steaming</I> z konvice se kouřilo (viz 12.22.23).
V některých případech lokativní podmět alternuje s <I>there</I> nebo <I>it</I>, srov. <I>there is a good deal of traffic on this road</I>; <I>her voice held a note of entreaty</I> – <I>there was a note of entreaty in her voice</I> v jejím hlase zazněla prosba, <I>London was foggy</I> – <I>it was foggy in London</I> v Londýně byla mlha, <I>the office was cold</I> – <I>it was cold in the office</I> v kanceláři bylo chladno aj.
(b) Kauzativní podmět (srov. iniciátor u životných podmětů): <I>the heat turned the milk sour</I> horkem mléko zkyslo, <I>cancer kills many people</I> na rakovinu umírá mnoho lidí, <I>his achievements earned him respect and admiration</I> svými úspěchy si získal úctu a obdiv, <I>this remark lost him our sympathy</I> touto poznámkou se připravil o naši sympatii, <I>this question aroused a lively discussion</I> tato otázka podnítila živou diskuzi. <I>But the mere thought of work beads my forehead with sweat.</I> (Fraser 276) Ale při pouhé myšlence na práci mi na čele vyvstane pot.
Příčina se konstruuje jako podmět i v otázce, např. <I>What makes you think so?</I> Proč si to myslíš? <I>What made you say</I> / <I>do that?</I> Proč jsi to řekl / udělal? apod.
Příčina může ovšem být konstruována i jako adverbiální určení, srov. <I>owing to the heat the milk turned sour</I>, <I>why do you think so?</I> apod.
(c) Podmět vyjadřující prostředek nebo nástroj: <I>the treaty begins a new era</I> tou(to) smlouvou začíná nová éra, <I>this ended the discussion</I> tím diskuze skončila.
(d) Temporální podmět: <I>the past decade witnessed the emergence of a new science</I> v posledním desetiletí vznikl nový vědní obor, <I>the end of the lesson found me only with half the homework done</I> na konci hodiny jsem měl úkol hotov jen z poloviny.
V případech jako <I>léta jsou horká, zimy studené</I>, <I>summers are hot and winters cold</I> je i v češtině možno časové určení konstruovat jako podmět.
Sémantická různorodost anglického podmětu je důsledek analytického charakteru angličtiny. Slovosledná pravidla vyžadují, aby v oznamovací větě podmět stál před slovesem určitým (většinou na počátku věty), což je zároveň při normálním rozložení výpovědní dynamičnosti i pozice tématu. Toto poziční spojení podmětu a tématu vede k tomu, že jsou jako podmět konstruovány i tematické prvky se sémantikou okolnostní (místní, časovou aj.), příčinnou aj., které v jazycích s volným slovosledem jako čeština bývají konstruovány jako adverbiální určení.'$
'96','0','13.15','13.15 Funkce podmětu na rovině aktuálního členění větného',$
'97','0','13.15.1','13.15.1','V angličtině i češtině je podmět nejčastěji tématem. V důsledku gramatické funkce anglického slovosledu se však tendence činit podmět tématem prosazuje v angličtině výrazněji než v češtině. Tematický podmět v angličtině stojí v převážné většině případů před určitým slovesem (což je v případě oznamovací věty nejčastěji též počáteční postavení) nebo alespoň před lexikální složkou určitého slovesa (v tázací větě). Před podmětem stojí v oznamovací větě kromě spojek a výrazů nezačleněných do větné stavby jen příslovečné určení času, místa, popř. jiných okolností, způsobu, příčiny apod., navazující na předchozí text či sloužící jako východisko sdělení; počáteční adverbiální určení je však v angličtině méně časté než v češtině (viz 14.12).
V češtině, v níž postavení podmětu není gramaticky vázáno, bývá téma často vyjádřeno i jiným větným členem než podmětem. Jak bylo ukázáno v předchozím oddíle, proti anglickému podmětu někdy stojí české příslovečné určení např. <I>the room holds twenty persons</I> do té místnosti se vejde dvacet lidí. Podmětu anglické pasivní věty může v češtině odpovídat předmět, např. <I>A possible solution of this difficulty has been suggested by Sewall Wright.</I> (Smith 233) Možné řešení této obtíže navrhl Sewall Wright. V obou případech se anglická a česká věta liší syntakticky (struktura anglické věty je S-V-O a S-Vpass-Advagens, kdežto v češtině je Adv/O-V-S), avšak mají stejné uspořádání korespondujících sémantických prvků na rovině aktuálního členění větného (téma – přechod – réma).'$
'98','0','13.15.2','13.15.2','Rematický podmět v převážné většině případů vyjadřuje jev, který je uváděn jako nová informace do toku sdělení a je spojen s prvky označujícími objevení nebo existenci na scéně. K nim patří existenciální a existenciálně-lokativní <I>there</I> a slovesa, která explicitně nebo implicitně vyjadřují existenci nebo objevení se na scéně. Na signalizaci novosti se může podílet u počitatelného singuláru singulativní neurčitý člen, u počitatelného plurálu jeho nulová varianta. Tyto prostředky signalizují tematicko-rematickou strukturu, která může být odchylná od obvyklého sledu téma – réma. V angličtině je pak stejná syntaktická stavba jako v češtině, avšak odlišné rozložení výpovědní dynamičnosti: v angličtině réma – téma, v češtině téma – réma, srov. <I>a girl entered the room</I> do místnosti vstoupila (nějaká) dívka, <I>a car pulled up at the curb</I> u chodníku zastavilo (nějaké) auto, <I>a light flickered at a distance</I> v dálce blikalo světlo, <I>clouds began to gather in the sky</I> na obloze se začaly kupit mraky.
Stejný slovosled jako v češtině se v angličtině někdy vyskytuje v souvislém popisném textu, stojí-li na počátku příslovečné určení (jde o řidší variantu typu s <I>there</I>, viz 13.13.3). <I>At the top of the lawn stood a Spanish chestnut, which sometimes had chestnuts nearly big enough to eat.</I> (Raverat 161) Na konci trávníku stál španělský kaštan, který měl někdy kaštany skoro dost velké k jídlu.
Jiné prostředky indikující rematickou povahu podmětu jsou výrazy jako <I>even</I>, <I>just</I>, <I>only</I> aj. a existenciální a vytýkací konstrukce (viz 13.13.3 a 14.36).'$
'99','0','13.15.3','13.15.3 Průběžnost podmětu','Ve srovnání s češtinou pozorujeme v angličtině tendenci nestřídat podměty jak v rámci věty, tak ve větších nadvětných celcích. Uplatňuje se zde jeden z možných způsobů výstavby textu, při němž nová rémata jsou postupně přiřazována k témuž tématu.
Prostředky, jimiž se průběžnosti podmětu dosahuje, jsou pasivum, vazby s percepčními slovesy, vazby kauzativní, se slovesem <I>have</I> aj. Srovnej <I>Our original question... will have to be re-phrased... before it can be looked at with any degree of precision.</I> (Mackay 16) Naši původní otázku bude třeba přeformulovat, než se na ni budeme moci podívat aspoň trochu přesně. <I>Perhaps she had not found him quite so easy to manage as she had expected.</I> (Raverat 88) Možná, že pro ni nebylo tak snadné ho dirigovat, jak očekávala.'$
'100','0','13.16','13.16 Vynechávání podmětu','V běžně mluveném jazyce se často setkáváme s vynecháním podmětu (elipsou) na počátku věty. V některých případech je výraz s vynechaným podmětem frazeologizován, např. <I>thank you</I> děkuji, <I>beg (your) pardon</I> promiňte, prosím?, <I>serves him right</I> dobře mu tak. K vynechání podmětu dochází nejčastěji zároveň s vynecháním určitého slovesa, např. <I>see you later</I> na shledanou později, <I>glad to be able to help</I> jsem rád, že mohu pomoci (viz 13.25.2).
<note id="13.16/P01">Poznámka: Bez podmětu jsou též ustálené fráze s <I>here</I>: <I>here’s to you</I> na vaše zdraví, <I>here goes</I> (tak) do toho.</note>
K elipse podmětu dochází zpravidla u totožného podmětu po souřadicích spojkách <I>and</I> a, <I>or</I> nebo, <I>but</I> ale, např. <I>Such an explanation fits the general facts but also allows for individual differences.</I> (Mackay 199) Takové vysvětlení vyhovuje obecným faktům, ale také připouští individuální rozdíly.
<ref id="13.16/L01">Literatura: Allan 1971, Breivik 1975, Daneš 1974, Dušková 1973, 1975b, 1977, Erdmann 1978a, Fillmore 1968, 1969a, Firbas 1957b, 1966, Jindra 1965, Kirkwood 1969a, Mathesius 1924, Poldauf 1962, Quirk et al. 1972: 348–354, Rohdenburg 1970b, Uhlířová 1969, 1974, Zimmermann 1972.</ref>'$
'101','0','13.2','13.2 Přísudek (predikát)','Přísudek je základní větný člen, který má spolu s podmětem v angličtině větotvornou funkci. V češtině může přísudek vykonávat větotvornou funkci sám, bez podmětu (viz 12.3).
Přísudek se převážně vyjadřuje slovesem určitým, které má pouze tuto jedinou syntaktickou funkci (v jiné než přísudkové funkci se může vyskytnout jen v metajazyce, srov. <I>‘Does’ is the 3rd person singular of ‘do’.</I>
<I>Does</I> je 3. os. singuláru od <I>do</I>; <I>does</I>, <I>do</I> zde lze rozvést do apozičního spojení: the form <I>does</I>, the verb <I>do</I>). Přísudek však může být realizován i jinými prostředky než slovesem určitým, např. adverbiem nebo citoslovcem. Neslovesná realizace přísudku je především v jednočlenné a dvojčlenné větě neslovesné, srov. <I>Charming!</I> Rozkošné! (Viz 12.4.) <I>Not bad, that trout.</I> Ten pstruh není špatný. (Viz 12.5.)
Predikativní charakter si uchovávají i jmenné tvary slovesné, které sice realizují různé větné členy (viz 15.1–3), avšak i v těchto funkcích představují sekundární predikaci (kondenzovanou závislou větu).
Přísudek realizovaný určitým slovesem se vyznačuje shodou s podmětem v osobě a čísle. Závislost přísudku na podmětu však není jednostranná, nýbrž jde o vzájemný vztah (viz 13.12).'$
'102','0','13.21','13.21 Shoda podmětu a přísudku','Shoda podmětu a přísudku se projevuje (kromě slovesa <I>be</I>, viz 8.31) pouze v 3. os. singuláru prézentu (viz 8.81). Na rozdíl od češtiny angličtina nemá shodu v jmenném rodě. Srovnej <I>I</I> / <I>we</I> / <I>you</I> / <I>both my sisters LIKE music</I> mám rád(a) / máme rádi(y) / máš rád(a) / máte rád(a/i/y) / obě moje sestry mají rády hudbu – <I>my brother</I> / <I>my sister LIKES music</I> můj bratr má rád / moje sestra má ráda hudbu.'$
'103','0','13.21.1','13.21.1','Ve sponových větách je podmětové a přísudkové jméno zpravidla ve stejném čísle, např. <I>Psychology is a probabilistic science.</I> (Mackay 9) Psychologie je pravděpodobnostní věda. <I>For most children, the most obvious models are their parents.</I> (Mackay 180) Pro většinu dětí jsou nejsamozřejmějším vzorem jejich rodiče.
Liší-li se číslo podmětového a přísudkového jména, shoda přísudku je podle podmětu (na rozdíl od češtiny, kde shodu určuje i postverbální člen, srov. české ekvivalenty): <I>his only success was his short stories</I> jeho jediný úspěch byly jeho povídky – <I>his short stories were his only success</I> jeho povídky byly jeho jediný úspěch. <I>By comparison with my fist job the conditions were an improvement.</I> (Fraser 86) Ve srovnání s mým prvním zaměstnáním byly tyto podmínky zlepšením.
Je-li podmět vyjádřen obsahovou větou uvozenou pomocí <I>what</I>, vyskytují se oba tvary: <I>what we need most is</I> / <I>are sufficient funds</I> co potřebujeme nejvíce, jsou dostatečné fondy. V případech jako <I>what is required is flats at a reasonable rent</I> (to, čeho je třeba, jsou byty za přijatelné nájemné) je třeba užít stejného čísla u obou sloves. Singulár se obvykle považuje za správnější.
V případech jako <I>two years is a long time to wait</I> (čekat dva roky je dlouhá doba) nejde o shodu podle přísudkového jména, nýbrž o singulárové pojetí podmětu (viz 13.21.3c).'$
'104','0','13.21.2','13.21.2','Po vícenásobném podmětu sestávajícím z koordinovaných členů v singuláru spojených spojkou <I>and</I> následuje přísudek ve tvaru plurálu, např. <I>the driver and one passenger were injured</I> řidič a jeden cestující byli zraněni.
Má-li koordinovaný podmět pouze jednoho referenta, je sloveso v singuláru, např. <I>the General Secretary of the Communist Party and the President of the Republic has received the women’s delegation at the Prague Castle</I> generální tajemník komunistické strany a prezident republiky přijal delegaci žen na Pražském hradě. Singulár vyjadřuje, že se obě označení týkají téže osoby.
Také koordinovaná substantiva označující jeden pojem se konstruují jako singulár: <I>hammer and sickle</I> kladivo a srp, <I>bread and butter</I> chléb s máslem, <I>fish and chips</I> ryba s hranolky, <I>whisky and soda</I> whisky se sodou apod., např. <I>the hammer and sickle symbolizes workers and peasants</I> kladivo a srp symbolizuje dělníky a rolníky.
Jsou-li koordinovaná substantiva v podmětu nepočitatelná abstrakta, tvar přísudku kolísá. Singuláru se dává přednost, jde-li o substantiva blízká významem, např. <I>his zeal and enthusiasm is pleasant to behold</I> na jeho dychtivost a nadšení je radost pohledět.
Je-li podmětové substantivum modifikováno koordinovanými adjektivy, jde zpravidla o vícenásobnou modifikaci téhož substantiva, tj. sloveso je v singuláru, např. <I>an impartial and exact account of the event was given by...</I> nestranný a přesný popis události podal... Jde-li však o elipsu řídícího substantiva, je sloveso v plurálu, srov. <I>Czech and English cooking (= Czech cooking and English cooking) differ considerably</I> anglická a česká kuchyně se značně liší.
Při koordinaci podmětu pomocí <I>or</I> se tvar přísudku řídí tvarem toho členu koordinačního spojení, který stojí blíže ke slovesu, např. <I>either he or you are mistaken</I> buď se mýlí on, nebo vy – <I>either you or he is mistaken</I> buď se mýlíte vy, nebo on; <I>a book or flowers always make a welcome present</I> kniha nebo květiny jsou vždycky vítaným dárkem – <I>flowers or a book always makes a welcome present</I> květiny nebo kniha jsou vždycky vítaným dárkem; <I>one or two points still remain to be settled</I> zbývá vyřídit ještě jeden nebo dva body.
Často se však projevuje snaha se takovým vazbám vyhnout, a to buď opakováním slovesného tvaru, nebo užitím slovesa, které osobu a číslo nerozlišuje,např. <I>is he or are we mistaken?</I> mýlí se on nebo my?, <I>a book or flowers will always make a welcome present.</I>
Po samotném <I>either</I> je singulár, např. <I>either explanation is correct</I> obě vysvětlení jsou správná (jedno i druhé vysvětlení je správné), viz 4.72.3.
Po podmětu koordinovaném pomocí <I>neither – nor</I> ani – ani je v běžně mluveném jazyce tendence užívat plurálu, např. <I>neither the play itself nor the acting are above the average</I> ani hra sama, ani provedení není nadprůměrné. Tyto tvary se však nepociťují jako zcela spisovné, takže normativní mluvnice a slovníky uvádějí jako náležitý tvar singulár: <I>neither the play itself nor the acting is above the average.</I> Následuje-li po samotném <I>neither</I> substantivum, které je v singuláru, má sloveso pouze tvar singuláru: <I>neither answer is correct</I> ani jedna, ani druhá odpověď není správná (viz 4.73).
Člen vícenásobného podmětu připojený pomocí <I>as well</I>, <I>rather (more) than</I> tvar přísudku neovlivňuje, srov. <I>food, as well as footwear and textiles, was partly rationed</I> jídlo, jakož i obuv a textilie, bylo zčásti na příděl.
<I>Not only... but (also)</I> se chová jako <I>or</I>, tj. shoda přísudku je podle bližšího členu, srov. <I>not only food, but also footwear and textiles were partly rationed</I> nejen jídlo, ale i obuv a textilie byly zčásti na příděl.'$
'105','0','13.21.3','13.21.3','(a) Substantiva vyskytující se jen v plurálovém tvaru jsou většinou plurália tantum, která se zpravidla konstruují se slovesem ve tvaru plurálu (viz 3.13.2). Některá substantiva s tvarem plurálu se však chovají jako singulár (viz 3.13.1).
(b) Substantiva označující soubor jedinců (kolektiva) se konstruují jak se singulárem, tak s plurálem podle toho, převládá-li představa souboru jako skupiny jednotlivců (plurál; vazba podle smyslu) nebo jde-li o označení souboru jako jednotky (singulár) (viz 3.12.1).
(c) S vazbou podle smyslu se dále setkáváme u názvů děl a novin, např. <I>Wives and Daughters was first published in the Cornhill Magazine in 1864–1866, Manželky a dcery</I> byly původně uveřejněny v <I>Cornhill Magazine</I> v r. 1864–1866.
<note id="13.21.3/P01">Poznámka: U souboru povídek (např. <I>Canterbury Tales</I> Canterburské povídky) se užívá obou čísel.</note>
Rovněž výrazy označující časová údobí, vzdálenost, množství apod. se konstruují jako singulár, např. <I>two years is a long time to wait</I> čekat dva roky je dlouhá doba, <I>ten miles is a long way to walk</I> jít deset mil je dlouhá cesta, <I>three pounds isn’t enough</I> tři libry nejsou dost (nestačí).
(d) Shoda určitého slovesa ve vztažné větě se řídí podle antecedentu vztažného zájmena, srov. <I>It’s I who am responsible</I> jsem to já, kdo nese odpovědnost. <I>It’s you who’ve persuaded me.</I> (Adams 27) Jsi to ty, kdo mě přesvědčil.
<note id="13.21.3/P02">Poznámka: Má-li v tomto případě osobní zájmeno předmětový tvar, je sloveso v 3. os. singuláru: <I>it’s me who’s responsible</I>.</note>
Je-li antecedent vztažného zájmena vazba jako <I>one of the best men</I> jeden z nejlepších lidí, mívá sloveso ve vztažné větě (alespoň v psaném jazyce) tvar plurálu (podle plurálového substantiva za <I>of</I>), např. <I>it’s one of the most successful books that have recently appeared</I> je to jedna z nejúspěšnějších knih, které v poslední době vyšly.
(e) Výrazy označující neurčité množství jako <I>a number</I> řada, množství, <I>majority</I> většina, <I>lot</I>, <I>lots</I>, <I>heaps</I>, <I>plenty</I> spousta aj. mají shodu podle substantiva po předložce <I>of</I>: <I>a large</I>
<I>number of students are granted scholarships</I> velké množství studentů dostává stipendia, <I>the majority of people seem to prefer watching games to playing games</I> většina lidí se na sportovní hry raději dívá, než se jich účastní, <I>a lot</I> / <I>lots</I> / <I>plety of fruit is imported</I> spousta ovoce se dováží, <I>a lot</I> / <I>lots</I> / <I>plenty of eggs are left</I> zbylo spousta vajec. <I>Overall, one-third of</I>
<I>married women are employed in Britain today, in a wide variety of jobs.</I> (Carter 62) Celkem je dnes v Británii zaměstnána třetina vdaných žen, v mnoha různých povoláních.
Po <I>none</I> odkazujícím na počitatelná substantiva se užívá obou čísel, např. <I>There are faults from which none of us is</I> / <I>are free.</I> Jsou vady, jichž žádný z nás není prost. <I>None</I> zastupující nepočitatelné substantivum se ovšem pojí se singulárem: <I>none of this money is</I>
<I>mine</I> nic z těchto peněz mi nepatří (viz 4.73).
<note id="13.21.3/P03">Poznámka: Po <I>more than</I> se tvar slovesa řídí podle čísla substantiva v srovnávacím vztahu, srov. <I>more than one candidate is</I> / <I>more than two candidates are not likely to apply</I> není pravděpodobné, že se přihlásí více než jeden / dva uchazeč/i.</note>
(f) Po podmětu vyjádřeném infinitivem, gerundiem nebo větou vedlejší následuje přísudek ve tvaru singuláru, např. <I>To ask the purpose of work is to ask simultaneously what</I>
<I>purpose society assigns to it.</I> (Fraser 7) Ptát se na účel práce znamená ptát se zároveň, jaký účel jí společnost přisuzuje. <I>Living in hospital is rather like living in the army.</I> (Fraser 83) Život v nemocnici se dost podobá životu v armádě. <I>Whether he leaves or not is no concern of</I>
<I>ours.</I> Odejde-li nebo ne, není naše starost. U podmětových vět uvozených pomocí <I>what</I> se též vyskytuje plurál (viz 13.21.1).'$
'106','0','13.22','13.22','Přísudek má buď formu verbální, tj. je realizován pouze slovesným tvarem (jednoduchým nebo složeným), nebo verbonominální, skládající se ze sponového slovesa, které je nositelem slovesných kategorií, a jmenné části přísudku, jež tvoří složku obsahovou.
Po sémantické stránkce přísudek něco vypovídá o podmětu. Přisuzuje mu nějaký děj, stav či vlastnost nebo ho uvádí do nějakého vztahu. Predikace dějová se zpravidla vyjadřuje verbálně, predikace kvalifikující a zařazující bývá verbonominální, zatímco stavy a vztahy se vyjadřují jak verbálně, tak verbonominálně.'$
'107','0','13.22.1','13.22.1 Přísudek verbální',$
'108','0','13.22.11','13.22.11 Přísudek intranzitivní (viz 12.22.11)','S intranzitivní predikací bez adverbiálního určení se setkáváme ve větách vyjadřujících obecnou charakteristiku, např. <I>birds fly</I> ptáci létají, <I>dogs bark</I> psi štěkají, <I>all men must die</I> všichni lidé musí zemřít, jakož i ve větách vyjadřujících jednotlivé události, např. <I>the patient is recovering</I> pacient se zotavuje, <I>she sighed</I> vzdychla, <I>the moon was rising</I> měsíc vycházel apod.
Intranzitivní predikace častěji obsahuje adverbiální určení (fakultativní nebo obligatorní, viz 12.22.12). Intranzitivní predikace s určením způsobu má někdy vedle sebe alternativní způsob vyjádření pomocí predikace sponové nebo quasitranzitivní. Tento způsob vyjádření je pro angličtinu charakteristický, v češtině je buď řídký nebo vůbec schází. Např. <I>he rises early – he is an early riser</I> vstává časně, <I>he learns fast – he</I>
<I>is a fast learner</I> učí se rychle, <I>he eats a lot</I> jí hodně – <I>he is a big eater</I> je velký jedlík, <I>she</I>
<I>sighed deeply – she drew a deep sigh</I> zhluboka vzdychla aj.
<note id="13.22.11/P01">Poznámka: Typ <I>he is a fast learner</I>, <I>an early riser</I> je omezen na vyjadřování obecné charakteristiky. Jde-li o popsání jednotlivé události, nemůže intranzitivní typ nahradit, srov. <I>she rose early because she couldn’t sleep</I> vst(áv)ala časně, protože nemohla spát – <I>she was</I>
<I>an early riser because she didn’t sleep well</I> vstávala (pořád, pravidelně) časně, protože špatně spala.</note>
Intranzitivní predikace vytvářejí následující podtypy:
(a) Intranzitivní predikace obsahující vlastní intranzitiva (intranzitiva tantum), která nepřipouštějí žádnou tranzitivní vazbu, např. <I>the boy ran away</I> chlapec utekl, <I>the</I>
<I>chair</I>
<I>fell over</I> židle se převrhla. <I>But aims differs</I>. (Christophersen 29). Ale cíle se liší. <I>The cyclist vanished from sight</I>. Cyklista zmizel z dohledu.
(b) Intranzitivní predikace obsahující sloveso z hlediska tranzitivity neutrální (viz 8.62.2), např. <I>the water is boiling</I> voda se vaří (srov. <I>to boil water</I> vařit vodu), <I>the</I>
<I>meeting ended</I> schůze skončila (srov. <I>to end the meeting</I> skončit schůzi). V češtině je intranzitivní predikace od tranzitivní většinou odlišena.
(c) Typ <I>I never eat between meals</I> nikdy nejím mezi hlavními jídly, <I>he teaches at</I>
<I>grammar school</I> vyučuje na gymnáziu, <I>that dog bites</I> ten pes kouše. Tento typ lze označit jako pseudointranzitivní, neboť slovesa této skupiny jsou sémanticky tranzitivní, slovesný děj vyžaduje účastníka, který je jím zasažen.
Od předchozího typu intranzitivity se tento typ liší tím, že předmětové substantivum nemůže být podmětem (aniž se aktivum nahradí pasivem), srov. <I>they drink wine at</I>
<I>meals</I> pijí k jídlu víno / *<I>wine drinks at meals</I> (pouze <I>wine is</I>
<I>drunk at meals</I>) – <I>they</I>
<I>close shops at six</I> zavírají obchody v šest / <I>shops close at six</I> obchody (se) zavírají v šest.
(d) Typ <I>he shaves every day</I> holí se každý den. Také zde jde o vynechání předmětu primárně tranzitivního slovesa, avšak od předcházejícího typu se liší tím, že vynechaný předmět může být reflexivní. Intranzitivní vazba je tedy inherentně dvojznačná. Buď jde o pseudointranzitivitu (vypuštění nereflexivního předmětu) jako u typu (c), srov. <I>he shaves (customers) every day except Sundays</I> holí (zákazníky) každý den kromě neděle, nebo o implikovanou reflexivitu (vypuštění reflexivního předmětu): <I>he shaves (himself) every day</I> holí se každý den. Intranzitivita implikující reflexivitu je omezena na malý počet sloves v zásadě odpovídajících českým reflexivům vlastním (viz 8.84.21c).
(e) Typ <I>the clothes washed</I> prádlo se pralo, <I>he doesn’t frighten easily</I> nepoleká se snadno, <I>I bruise easily</I> snadno se mi dělají modřiny, <I>crackers alone eat very dry</I> krekery samotné jsou suché, <I>this pipe smokes well</I> tahle dýmka se dobře kouří. Od předcházejících typů se liší tím, že podmět je transponovaný předmět, srov. <I>to wash</I>
<I>clothes</I>, <I>to frighten someone</I>, <I>to bruise someone</I>, <I>to eat crackers</I>, <I>to smoke a pipe</I> (viz 13.14, 8.84.21b, 12.22.12d).
<note id="13.22.11/P02">Poznámka: Důvody, proč typ <I>the clothes washed</I> odlišujeme od typu (b) <I>the door opened</I>, jsou jednak omezenost typu <I>the clothes washed</I> na některá akční slovesa, jednak omezenost konstrukce, pokud jde o syntaktické okolí. Tak je <I>the clothes are washing</I> prádlo se pere, ale nikoliv *<I>clothes wash every month</I> (pouze <I>clothes are washed</I>...) prádlo se pere každý měsíc. Podobně není *<I>when are the clothes going to wash?</I> (pouze <I>to be washed</I>).</note>'$
'109','0','13.22.12','13.22.12 Přísudek s doplněním(i) předmětové povahy','Tranzitivní predikace obsahuje přímý předmět, který v angličtině nacházíme nejen po slovesech jednoduchých, ale i po slovesech pojících se s předložkou a adverbiální částicí (viz 8.62.4, 8.51.1–3, 12.22.2), např. <I>time heals all sorrows</I> čas vyléčí všechny bolesti, <I>will you see</I>
<I>to it?</I> vyřídíte to? <I>who brought her up?</I> kdo ji vychoval? <I>I wouldn’t put up with such behaviour</I> takové chování bych si nenechal líbit.
U některých sloves může tranzitivní predikace obsahovat též doplněk předmětu (viz 12.22.6 a 13.72), např. <I>I always call a spade a spade</I> vždycky nazývám věci pravým jménem, <I>the book made him famous</I> ta kniha ho učinila slavným.
Mnoho sloves vyžaduje předmět jako nutné doplnění, jehož vynechání je možné jen ve velmi speciálních kontextech. Tato slovesa by bylo možno označit jako tranzitiva tantum, např. <I>they introduced a new method</I> zavedli novou metodu, <I>this case presents some interesting features</I> tento případ ukazuje některé zajímavé rysy, <I>excuse me</I> omluvte mě, <I>we</I>
<I>have abandoned (rejected) that theory</I> tu teorii jsme opustili (zavrhli), <I>the doctor will examine</I>
<I>you</I> lékař vás vyšetří, <I>don’t betray me</I> neprozrazujte mě, <I>she avoids responsibility</I> vyhýbá se odpovědnosti aj. U některých sloves se setkáváme s jistou kompenzací neexistující intranzitivní vazby ve formě verbonominální predikace skládající se ze slovesa sponové povahy a dějového jména odvozeného od příslušného slovesa, např. *<I>he stated – he made a</I>
<I>statement</I> učinil prohlášení, *<I>this limits – this imposes a limitation</I> to klade omezení, *<I>they</I>
<I>examined – they made an examination</I> provedli prohlídku.
U mnoha jiných sloves je vynechávání předmětu běžné (viz 13.22.11). Vynechaný předmět je daleko častější než transpozice.
Zvláštní případ tranzitivity je kauzativnost typu <I>the nurse sat the patient up</I> ošetřovatelka nemocného posadila apod. (viz 8.62.3 a 13.14). Předmět je zde transponovaný podmět sloves primárně intranzitivních.
Slovesný děj v tomto případě v sobě slučuje dvě sémantické složky, kauzativní, jejímž původcem je podmět, a vlastní slovesný děj, realizovaný předmětem. V češtině má kauzativní sloveso jiný tvar, srov. <I>the horse walked</I> kůň šel – <I>he</I>
<I>walked the horse</I> prováděl koně, <I>he starved</I> hladověl – <I>she starved him</I> trápila ho hladem (nedala mu najíst) apod.
<note id="13.22.12/P01">Poznámka: O tom, že jde o slovesa primárně intranzitivní, svědčí skutečnost, že intranzitivní predikace nepřipouštějí tranzitivní interpretaci s vynechaným předmětem: <I>he walked</I> znamená pouze ‚šel‘, nikoliv ‚prováděl (koně)‘, <I>he starved</I> pouze ‚hladověl‘ apod.</note>
Predikace s dvěma doplněními předmětové povahy viz 12.22.3, 12.22.4, 13.32 a 13.38.'$
'110','0','13.23','13.23 Přísudek verbonominální','Ve verbonominální predikaci je slovesný význam disociován do dvou složek, formální, sponové, která je nositelem slovesných kategorií, a významové, vyjádřené jmennou částí přísudku. Na rozdíl od predikace verbální, která charakteristicky vyjadřuje děje a procesy, predikace verbonominální připisuje podmětu vlastnosti nebo vyjadřuje vztahy. Podle toho lze rozlišit:
(a) Predikaci kvalifikující, např. <I>this view is erroneous</I> tento názor je mylný.
(b) Predikací identifikující (ekvivalenci), např. <I>the first president of the United</I>
<I>States was George Washington</I> první prezident Spojených států byl George Washington.
(c) Predikaci klasifikující (zařazení do třídy), např. <I>her brother is a radio announcer</I> její bratr je rozhlasový hlasatel.
Rozdíl mezi predikací identifikující a zařazující spočívá ve stupni specifičnosti podmětu vzhledem k stupni specifičnosti jmenné části přísudku. V predikaci identifikující je stupeň specifičnosti podmětu a jmenné části přísudku stejný. V predikaci zařazující je podmět specifičtější a predikativní jméno obecnější. Obecnější povaha jmenné části přísudku v predikaci zařazující je ovšem inherentní rys vztahu inkluze do třídy. Formálně se projevuje neurčitým členem u predikativního jména. Naproti tomu predikativní jméno v predikaci identifikující je bez členu nebo má člen určitý. Stejná míra specifičnosti obou jmenných členů v predikaci identifikující umožňuje jejich zaměnitelnost, srov. <I>George Washington was the first</I>
<I>president of the United States.</I> V predikaci zařazující záměna jmenných členů zpravidla není možná, srov. *<I>A radio announcer is my brother.</I>
<note id="13.23/P01">Poznámka: Záměna jmenných členů je možná v případech jako <I>John is a problem</I> Jan je problém – <I>a problem is John</I> problém je Jan, avšak v tomto případě se první věta blíží predikaci kvalifikující.</note>
Rozdíl mezi predikací zařazující a identifikující se též projevuje při volbě mezi tázacím <I>what</I> a <I>which</I>: <I>Her husband is a surgeon.</I> Její manžel je chirurg. – <I>What is her husband?</I> Čím je její manžel? <I>Her husband is the taller one.</I> Její manžel je ten větší. –<I>Which is her husband?</I> Který je její manžel?
<note id="13.23/P02">Poznámka: Vztahy se také vyjadřují verbálně, např. <I>two times three equals six</I> dvakrát tři se rovná šest vedle <I>two times three is equal to six</I> dvakrát tři je rovno šesti. Jiná slovesa vyjadřující vztahy jsou např. <I>include</I> zahrnovat, <I>depend</I> záviset, <I>imply</I> implikovat, <I>belong</I> náležet apod. Také stavy se vyjadřují jak verbálně, tak verbonominálně, srov. <I>fear – be afraid</I> bát se, <I>grieve – be sad</I> truchlit – být smutný, <I>my</I>
<I>knee aches</I> / <I>hurts – my knee is very painful</I> bolí mě koleno apod.</note>
(d) Zvláštní typ tvoří predikace posesivní. V angličtině i češtině se primárně vyjadřuje pomocí slovesa <I>have</I> mít. Ačkoliv predikaci s <I>have</I> lze z formálního hlediska řadit k predikacím verbálním (k typu S-V-O), z významového hlediska je velmi blízká typu sponovému s <I>be</I>, srov. <I>she has blue eyes</I> má modré oči – <I>her eyes are</I>
<I>blue</I> její oči jsou modré. Sponový charakter slovesa <I>have</I> se uplatňuje především ve vazbách typu <I>to</I>
<I>have a smoke</I>, <I>a bath</I>, <I>a chat</I> apod. (viz 13.23.22a).
<note id="13.23/P03">Poznámka: Verbální vyjádření posesivní predikace pozorujeme u slovesa <I>possess</I> vlastnit a <I>belong</I> patřit, náležet. Zatímco <I>have</I> a <I>possess</I> vycházejí od posesora k vlastněnému předmětu, <I>belong</I> vychází od vlastněného předmětu k posesoru, čili mezi <I>have</I> / <I>possess</I> a <I>belong</I> je podobný vztah jako mezi aktivem a pasivem, srov. <I>John has a dog</I> Jan má psa / <I>John has</I>
<I>bought a dog</I> Jan koupil psa – <I>the dog belongs to John</I> pes patří Janovi / <I>the dog was bought</I>
<I>by John</I> pes byl koupen Janem.</note>
(e) Predikace existenciální a existenciálně-lokativní viz 12.21.4.'$
'111','0','13.23.1','13.23.1 Verbonominální predikace s <I>be</I>',$
'112','0','13.23.11','13.23.11 <I>Be</I> + adjektivum','Predikace kvalifikující se nejčastěji vyjadřuje přísudkem skládajícím se z <I>be</I> + adjektiva, např. <I>books in hard binding are expensive</I> knihy v tvrdé vazbě jsou drahé, <I>a holiday at the seaside</I>
<I>would be very pleasant</I> dovolená u moře by byla velmi příjemná.
(a) Adjektivní část přísudku bývá často rozvinuta infinitivem nebo infinitivní vazbou. Rozvíjející člen může modifikovat samotné adjektivum, např. <I>the letters are ready</I>
<I>to post</I> dopisy jsou připraveny k odeslání, <I>the surface was sticky to touch</I> povrch byl na dotek lepkavý. Infinitiv lze u tohoto typu vynechat, srov. <I>the letters are</I>
<I>ready</I>, <I>the surface was sticky</I>, a vazba nemá syntaktické obměny.
Častěji se však rozvíjející infinitiv vztahuje též k podmětu a vazbu lze různě obměňovat. Podle toho, jaké obměny vazba připouští, lze rozlišit tyto typy:
<I>She is very kind to offer help.</I> Je velice laskavá, že (nám) nabízí pomoc. U tohoto typu existuje paralelní vyjádření ve formě <I>it is very kind of her to offer help</I> je od ní velmi laskavé, že nabízí pomoc. Podobně <I>you were very naughty to tell a lie</I> byl jsi velmi ošklivý, že jsi lhal (<I>it was very naughty of you to tell a lie</I> bylo od tebe velice ošklivé, že jsi lhal), <I>he was wise to take that into account</I> byl moudrý, že s tím počítal (<I>it was wise of him to take that into account</I> bylo od něho moudré, že s tím počítal) apod., viz 15.11.3.
Další typ <I>he is difficult to get on with</I> v češtině nemá syntaktickou obdobu. Odpovídá mu český ekvivalent alternativní anglické formy <I>it is difficult to get on</I>
<I>with him</I> „je těžké s ním vyjít“ nebo reflexivní typ dispoziční „těžko se s ním vychází“. <I>He is hard to please (it is hard to please him)</I> je těžké se mu zavděčit, <I>she is nice to dance with (it is nice to dance with her)</I> je příjemné s ní tančit, hezky se s ní tančí, <I>the scene was pleasant to watch (it was pleasant to watch the scene)</I> bylo příjemné tu scénu pozorovat, <I>mathematics is not easy to study (it is not easy</I>
<I>to study mathematics)</I> matematika se nestuduje snadno (viz 15.11.2).
U třetího typu existuje alternativní vazba adverbiální: <I>He was prompt to agree</I>
<I>(he agreed promptly).</I> V češtině je pouze vyjádření adverbiální <I>rychle souhlasil</I>. <I>She is slow to make up her mind (she makes up her mind slowly)</I> pomalu se rozhoduje, <I>he is quick to seize an opportunity (he seizes an opportunity quickly)</I> rychle se chápe příležitosti apod.
U čtvrtého typu je alternativní vyjádření kauzativní pomocí <I>make</I> (v některých případech existuje jednoslovné kauzativní sloveso odpovídající významem <I>make +</I> příslušné adjektivum): <I>he will be angry to learn about it</I> bude se zlobit, až se to dozví. <I>I shall be happy to be back</I> budu šťasten, až budu zpátky, <I>he was furious to</I>
<I>have been kept waiting</I> byl velmi rozzloben, že ho nechali čekat apod. Srovnej alternativní kauzativní vazby: <I>it will make him angry to learn about it</I>, <I>it will make</I>
<I>me happy to be back</I>, <I>it infuriated him to be kept waiting.</I>
K poslednímu typu patří adjektiva vyjadřující modalitu volní jako <I>willing</I> ochoten, <I>reluctant</I> váhavý, neochotný, zdráhavý, <I>prone</I> mající sklon, ochotný apod., např. <I>I am willing to accompany her</I> jsem ochoten ji doprovázet, <I>he is reluctant to spend any more money on it</I> není ochoten (zdráhá se) utrácet za to další peníze, <I>he is prone to find fault with everything</I> má sklon hledat na všem chyby.
<note id="13.23.11/P01">Poznámka: Po některých adjektivech (zejména u čtvrtého typu) infinitiv alternuje s vazbou gerundiální: <I>he was furious at being kept waiting so long.</I></note>
(b) Některá adjektiva lze nahradit předložkovou vazbou <I>of</I> + substantivum: <I>this case is</I>
<I>interesting</I> tento případ je zajímavý – <I>this case is of interest</I>; <I>this point is</I>
<I>important</I> tento bod je důležitý – <I>this point is of importance</I>; <I>that might be useful</I> to by mohlo být užitečné – <I>that might be of use.</I> Vazby typu <I>to be of interest</I>, <I>of</I>
<I>importance</I>, <I>of use</I> atd. jsou charakteristické pro vyšší styl a užívá se jich zejména, je-li kvalifikace modifikována, např. <I>to be of particular interest</I>, <I>of major</I>
<I>importance</I>, <I>of little use</I> apod. nebo v záporu, např. <I>to be of no consequence</I> být nedůležitý, bez významu.
<note id="13.23.11/P02">Poznámka: V některých případech adjektivum od téhož základu schází nebo má jiný význam, např. <I>it is of no avail (=it is useless)</I> nemá to smysl, cenu x <I>it is unavailable</I> není to k dispozici, k dostání.</note>
(c) Adjektivum po sponě v angličtině někdy vyjadřuje predikaci dějovou (viz 6.4), např. <I>are you serious</I> / <I>in earnest</I> / <I>do you mean it?</I> myslíš to vážně?, <I>he was very</I>
<I>emphatic in his refusal</I> odmítl velmi důrazně. Vazby tohoto druhu zpravidla vyžadují předmět a alternují s vazbou slovesnou. Jsou charakteristické pro vyšší (zejména odborný) styl, např. <I>a dry season is conducive to forest firest (a dry</I>
<I>season conduces to forest fires)</I> sucho přispívá k lesním požárům, <I>the remark was</I>
<I>illustrative of his attitude (the remark illustrated his attitude)</I> ta poznámka objasňovala jeho postoj, <I>the review is frankly critical of the author’s approach (the</I>
<I>review frankly criticizes the author’s approach)</I> recenze nepokrytě kritizuje autorův přístup, <I>she was contemptuous of such suggestions</I> pohrdala takovými návrhy, <I>he was completely oblivious of his surroundings</I> zcela zapomněl na své okolí (u posledních dvou adjektiv příbuzné sloveso schází).'$
'113','0','13.23.12','13.23.12 Be + substantivum','<I>Be</I> + substantivum vyjadřuje predikaci identifikující a zařazující.
(a) Predikace identifikující: <I>the highest mountain of Great Britain is Snowdon</I> nejvyšší hora Velké Británie je Snowdon, <I>this year’s champion in the Davis Cup is France</I> vítěz letošního Davisova poháru je Francie apod.
Jmenná část přísudku v identifikující predikaci může být vyjádřena zájmenem (tvar osobního zájmena po <I>be</I> viz 4.12).
(b) Predikace zařazující má charakteristicky přísudkové substantivum s neurčitým členem: <I>he was a famous collector</I> byl to slavný sběratel, <I>are you a member (of a</I>
<I>society</I> apod.<I>)</I> jste členem (společnosti apod.).
Pouze je-li referent podmětového substantiva zařazován do třídy o jednom členu, je přísudkové jméno bez členu: <I>Mr. Brown is chairman (of the committee)</I> pan Brown je předseda, <I>Mr. Parker is president (of the company)</I> pan Parker je prezident, <I>she was</I>
<I>secretary to the late Sir Anthony Reade</I> byla sekretářkou zesnulého Sira Anthonyho Reada apod.
Predikace zařazující se zčásti překrývá s predikací kvalifikující, např. <I>he is a</I>
<I>woman-hater</I> (je nepřítel žen) je na jedné straně zařazení do třídy, ale na druhé straně též charakteristika. Kvalifikující predikace pomocí přísudkového substantiva nejčastěji obsahuje adjektivní modifikaci, např. <I>she is a good looker</I> je hezká, <I>you are an attentive listener</I> jste pozorný posluchač apod. Vazby tohoto typu alternují s intranzitivní predikací s adverbiálním určením: <I>he is a slow worker</I> – <I>he works slowly</I> pracuje pomalu (viz 13.22.11). V češtině je obvyklejší (a někdy jedině možný) druhý způsob vyjádření, např. <I>are you a concert-goer?</I> chodíte na koncerty?, <I>he is a fast thinker</I> myslí (mu to) rychle, <I>I am a slow ironer</I> žehlím pomalu aj.
Zvláštní případ zařazující predikace jsou věty jako <I>their daughter is a charming girl</I> jejich dcera je půvabné děvče, <I>Tom is a bright boy</I> Tom je bystrý chlapec apod. Na sémantické rovině jsou tyto věty ekvivalentní predikacím s pouhým adjektivem (<I>their</I>
<I>daughter is charming</I>, <I>Tom is bright</I>), neboť význam přísudkového substantiva je zahrnut v sémantických rysech podmětového jména (<I>daughter</I> implikuje <I>girl</I>, <I>Tom</I> implikuje <I>boy</I> apod.). Lze tedy mluvit o kvalifikaci nepravým zařazením.
V angličtině je tento způsob kvalifikace běžnější než kvalifikace pouhým adjektivem. Přispívají k tomu též věty se zástupným <I>one</I> po přísudkovém adjektivu, např. <I>Their explanation is a perfectly reasonable one.</I> (J. M. Smith 135) Jejich vysvětlení je naprosto přijatelné.
<note id="13.23.12/P01">Poznámka: Někdy se vyskytují vazby s podmětem vyjádřeným přivlastňovacím zájmenem: <I>His was an eventful life.</I> Jde opět o opakování téhož substantiva v podmětu a jmenné části přísudku: <I>his life was an eventful life (an eventful one)</I> měl rušný život (viz 4.22).</note>
Jiný specificky anglický typ substantivní realizace jmenné části přísudku představují vazby s <I>all</I>, které rovněž mají kvalifikační povahu, např. <I>she was all eyes</I> měla oči na stopkách, <I>he was all ears</I> poslouchal s nastraženýma ušima, <I>your hands are all paint</I> ruce máš celé od barvy, <I>he was all eagerness to oblige</I> mohl se přetrhnout, aby vyhověl apod.'$
'114','0','13.23.13','13.23.13 Jmenná část přísudku vyjádřená předložkovou vazbou','Předložkové substantivní vazby po <I>be</I> netvoří stejnorodou syntaktickou skupinu, nýbrž se rozpadají přinejmenším na tři typy.
(a) Předložkové vazby lokální, které označují nějaké místo, např. <I>Will you be</I>
<I>at home?</I> Budeš doma? <I>He is out of Prague.</I> Je mimo Prahu. <I>We were within</I>
<I>(out of) earshot.</I> Byli jsme v doslechu (mimo doslech). V tomto případě nemá <I>be</I> funkci sponovou, nýbrž je slovesem plnovýznamovým (viz 8.31.2) a s předložkovou vazbou tvoří zvláštní typ predikace lokativní (viz 12.22.12).
K lokativním predikacím se dále řadí vazby slovesa <I>be</I> s místním adverbiem (<I>he was</I>
<I>not there</I> nebyl tam, <I>they are away</I> jsou pryč, <I>will be be here?</I> budeš tady? apod.) a s výrazy časovými. <I>Be</I> + časový výraz může však mít za podmět jen substantivum dějové, srov. <I>the wedding will be next month</I> svatba bude příští měsíc.
(b) Předložková vazba má funkci kvalifikující nebo zařazující jako predikace s adjektivem nebo substantivem. Synonymní predikace adjektivní nebo substantivní často existuje vedle vazby předložkové nebo je aspoň možnost substantivní nebo adjektivní parafráze, např. <I>she is under age (she is a minor</I>) není plnoletá, <I>he was on his guard</I> / <I>on the alert</I> / <I>on the look-out</I> / <I>on the watch (he was watchful)</I> dával si pozor / byl ve střehu, <I>she is past</I>
<I>recovery (her condition is hopeless)</I> její stav je beznadějný, <I>the result is</I>
<I>beyond any doubt (the result is indubitable)</I> výsledek je mimo vší pochybnost (nepochybný), <I>nobody is at fault (nobody is</I>
<I>to blame)</I> není to ničí vina, <I>he is in easy circumstances (he is well off)</I> žije v dobrých majetkových poměrech, <I>they were still in sight (they were still</I>
<I>visible)</I> byli ještě v dohledu, <I>he is out of work (he is jobless, unemployed)</I> je bez práce, <I>it is out of the question (it is impracticable)</I> je to vyloučeno apod. Jde zpravidla o výrazy frazeologicky vázané, které se v angličtině a češtině většinou liší.
(c) Předložková vazba vyjadřuje predikaci dějovou, a to jak aktivní, tak pasivní. Synonymní predikace verbální často existuje vedle vazby předložkové nebo je aspoň možnost verbální parafráze: <I>he is in love with</I>
<I>her (he loves her)</I> je do ní zamilován, <I>we are quite in agreement with you</I>
<I>(we quite agree with you)</I> jsme s vámi zcela zajedno (zcela s vámi souhlasíme), <I>the trees are in blossom (the trees are blossoming)</I> stromy jsou v květu (kvetou), <I>he was in a hurry (he hurried)</I> spěchal, <I>the railway is</I>
<I>under</I>
<I>construction (the reailway is being built)</I> železnice je ve výstavbě (železnice se staví), <I>repairs are in progress (repairs are being carried out)</I> opravy jsou v proudu (opravy se provádějí), <I>the word is no longer in use (the word is no longer used)</I> toho slova se už neužívá, <I>the road is under</I>
<I>repair (the road is being repaired)</I> silnice je v opravě (silnice se opravuje), <I>the proposals are under consideration (the proposals are being considered)</I> o těch návrzích se uvažuje aj.'$
'115','0','13.23.14','13.23.14 Jiné formy realizace jmenné části přísudku','Jmenná část přísudku může být vyjádřena infinitivem (viz 15.12.1), gerundiem (viz 15.22) nebo větou vedlejší (viz 16.21.1, 16.21.2). Např. <I>the best thing would be to return</I> nejlepší by bylo se vrátit, <I>this is carrying coals to Newcastle</I> to je nošení dříví do lesa. <I>Another excellent</I>
<I>thing was that we were sometimes left to shift for ourselves.</I> (Raverat 49) Jiná výborná věc bylo, že jsme byli někdy ponecháni, abychom se o sebe postarali sami. V těchto případech jde o ekvivalenci.'$
'116','0','13.23.2','13.23.2 Jiná slovesa sponová',$
'117','0','13.23.21','13.23.21','Sponová slovesa patří buď k typu <I>be</I> být, tj. vyjadřují setrvání v nějakém stavu, nebo k typu <I>become</I> stát se, tj. vyjadřují změnu stavu. Oba tyto typy se pak dále člení (viz 8.61 a 12.21.2). Sémantické typy predikace se slovesy sponovými jsou stejné jako u slovesa <I>be.</I> Převládá typ kvalifikující a zařazující.
(a) Verbonominální predikace se sponovými slovesy vyjadřujícími atributivní vztah prostřednictvím jednotlivých smyslů: <I>look</I>, <I>feel</I>, <I>smell</I>, <I>taste</I>, <I>sound.</I> Jmennou část přísudku tvoří adjektivum nebo substantivum. Adjektivum se vyskytuje v případech jako <I>you look gorgeous</I> vypadáš nádherně, <I>he felt ill</I> cítil se špatně, <I>the</I>
<I>cloth feels soft</I> látka je měkká, <I>the scent smells nice</I> ten parfém má příjemnou vůni, <I>the wine tastes bitter</I> to víno je hořké, má hořkou chuť, <I>that sounds odd</I> to zní divně apod. <I>Faces looked pale in the early light.</I> (Lee 191) V ranním světle obličeje vypadaly bledé.
Na rozdíl od adjektiva, jež je indikátorem funkce sponové, adverbium signalizuje sloveso plnovýznamové, srov. <I>he looked sternly</I> díval se přísně – <I>he looked stern</I> vypadal přísně. Má-li adverbium stejný tvar jako adjektivum, dochází k dvojznačnosti: <I>he looked hard</I> (a) vypadal tvrdě, (b) díval se usilovně, intenzivně.
<note id="13.23.21/P01">Poznámka: V americké angličtině dochází k dvojznačnosti v případech jako <I>the boy looked backward</I> (a) chlapec vypadal zaostalý, (b) chlapec se (po)díval dozadu. V britské angličtině mívá adverbium tvar na <I>-wards</I>: (a) <I>the boy looked backward</I> – (b) <I>the boy looked backwards</I>.</note>
<I>Feel</I> se chová různě podle toho, zda je podmět životný nebo neživotný. S životným podmětem je možný průběhový tvar (<I>I am feeling better</I> cítím se lépe), což není možné u podmětu neživotného (*<I>the carpet is feeling soft</I>). Naproti tomu <I>feel</I> s neživotným podmětem připouští rozvití typu <I>to me</I>: <I>the surface felt smooth to me</I> povrch mi připadal hladký.
Jmenná část přísudku může též být vyjádřena substantivem, např. <I>she felt a</I>
<I>different person</I> cítila se jiným člověkem, <I>he looked a fool</I> vypadal jako blázen. V těchto případech jde často o kvalifikaci nepravým zařazením (viz 13.23.12b). Častěji však mívá predikativní jméno předložku, např. <I>I feel like a different person</I> cítím se jako jiný člověk, <I>it sounds like a joke</I> zní to jako vtip, <I>he looks like a fool.</I>
Predikativní substantivum po <I>smell</I> a <I>taste</I> se pojí s <I>like</I> nebo <I>of</I>: <I>it smells like sherry</I> voní to jako sherry, <I>the market hall smelt of fish</I> tržnice byla cítit rybami (v tržnici bylo cítit ryby), <I>it tastes like vinegar</I> chutná to jako ocet, <I>the soup tastes of garlic</I> v polévce je cítit česnek. Jak je zřejmé z českých ekvivalentů, vazba s <I>of</I> a s <I>like</I> má jiný význam: <I>it smells</I> / <I>tastes like beer</I> má to chuť / vůni jako pivo = <I>it smells</I> / <I>tastes</I>
<I>as if it were beer</I> (podle chuti / vůně by to mohlo být pivo); <I>the cake tastes</I> / <I>smells of</I>
<I>rancid fat</I> koláč chutná po žluklém omastku / je cítit žluklým omastkem = <I>the cake</I>
<I>tastes</I> / <I>smells as if it contained rancid fat</I> koláč chutná / je cítit, jako kdyby v něm byl žluklý tuk.
<I>Feel</I> a <I>look</I> se vyskytují též s vazbou reflexivní: <I>she doesn’t feel quite herself</I>
<I>today</I> dnes se necítí ve své kůži, <I>you are looking yourself again</I> už jste si zase podobný, už zase vypadáte dobře. <I>Look</I> může být doplněno infinitivem <I>to be</I>: <I>he</I>
<I>looked to be stronger than he really was</I> vypadal silnější než ve skutečnosti byl. <I>Look</I> se dále vyskytuje v ustálených vazbách <I>she doesn’t look her age</I> nevypadá na svůj věk, <I>she looks her best in sports-clothes</I> vypadá nejlépe ve sportovním.
K sponovým slovesům tohoto druhu lze též řadit případy jako <I>the wine drank</I>
<I>flat</I> víno bylo vyvětralé (bez chuti), <I>filter-tipped cigarettes smoke delicious</I> cigarety s filtrem jsou výtečné, <I>crackers alone eat very dry</I> krekery samotné jsou velmi suché apod., neboť implikují atributivní vztah: <I>the wine was flat (when it was drunk)</I>, <I>filter-tipped cigarettes are delicious (when smoked)</I>, <I>crackers are very dry (when eaten alone)</I>.
(b) Verbonominální predikace se slovesy sponovými vyjadřujícími různý jistotní postoj k faktivnosti atributivního vztahu: <I>seem</I>, <I>appear</I>, <I>prove</I>, <I>turn out. Seem</I> a <I>appear</I> relativizují faktivnost atributivního vztahu, kdežto <I>prove</I> a <I>turn out</I> ji potvrzují. Podobně jako <I>look</I> v předchozí skupině je <I>appear</I> dvojznačné, následuje-li tvar, který může být jak adjektivum, tak adverbium, srov. <I>the difference appears</I>
<I>quite clear</I> rozdíl se zdá zcela jasný – <I>the difference appears quite clearly</I> rozdíl se ukazuje (projevuje) zcela jasně; <I>the train appeared fast</I> (a) vlak se objevil (přijel) rychle, (b) vlak se zdál rychlý.
Všechna slovesa této skupiny se vyskytují s adjektivem nebo substantivem a mohou být doplněna infinitivem <I>be</I>: <I>quite the opposite seems (to be) true</I> pravý opak se zdá (být) pravdou, <I>his decision appears (to be) final</I> jeho rozhodnutí se zdá (být) konečné, <I>she proved to be a competent nurse</I> ukázala se jako schopná ošetřovatelka, <I>he turned out an excellent guide</I> ukázal se být výborným průvodcem.
<I>Seem</I> a <I>appear</I> dovolují vyjádření osoby, z jejíhož hlediska je faktivnost děje relativizována, pomocí předložkové vazby s <I>to</I>: <I>what he said appeared quite</I>
<I>sensible to me</I> co říkal, se mi zdálo docela rozumné. <I>It seemed in no way strange to</I>
<I>the fourteen year old boy.</I> (Greene 2) Čtrnáctiletému chlapci se to nezdálo vůbec divné.
<I>Prove</I> se navíc vyskytuje ve vazbě reflexivní: <I>she proved herself (to be) an</I>
<I>economical housewife</I> ukázala se být šetrnou hospodyní. Reflexivní vazba se vyskytuje především u životných podmětů, u nichž často implikuje moment volní. Po neživotném podmětu je v reflexivní vazbě <I>be</I> obligatorní: <I>the coal supply</I>
<I>proved itself to be insufficient.</I>
(c) Predikace se slovesy sponovými vyjadřujícími setrvání v nějakém stavu: <I>remain</I>, <I>stay</I>, <I>keep</I>, <I>go</I>, <I>continue</I>, <I>stand</I>, <I>rest</I> aj. Slovesa této skupiny se vyskytují většinou s adjektivy, predikativní substantivum bývá u <I>remain</I>, které též dovoluje vyjádření osoby, vůči které příslušný stav platí: <I>They remained for me the true heroes of my</I>
<I>early life.</I> (Lee 183) Zůstali pro mne pravými hrdiny mého raného života. Substantivum se někdy vyskytuje také po <I>keep</I> a <I>continue</I>: <I>we kept</I> / <I>continued</I>
<I>friends</I> zůstali jsme přáteli. Po <I>stand</I> se vyskytuje predikativní substantivum v ustálených vazbách: <I>to stand godmother</I> jít za kmotru, <I>to stand sponsor to a child</I> být ochráncem (dítěti). Častější jsou vazby adjektivní: <I>the lubricant remains liquid</I>
<I>even at very low temperatures</I> mazivo zůstává tekuté i při velmi nízkých teplotách, <I>he tried to stay calm</I> snažil se zůstat klidný, <I>keep quiet</I> buďte zticha, <I>the remark</I>
<I>went unnoticed</I> poznámka zůstala bez povšimnutí, <I>the weather continued</I> / <I>kept</I>
<I>fine</I> počasí bylo stále pěkné, <I>he stood firm</I> zůstal pevný, <I>you may rest assured of our support</I> můžete si být jist naší podporou aj.
Po <I>continue</I> lze doplnit infinitiv <I>to be</I>: <I>we continued to be friends</I>, <I>the weather</I>
<I>continued to be fine. Continue</I> je též sloveso fázové (viz 13.24).
S předložkovými vazbami lokativními jsou tato slovesa plnovýznamová (stejně jako <I>be</I>). Vyjadřují „nacházet se někde“ + rys „setrvání“, např. <I>the headquarters should</I>
<I>remain in the centre of the town</I> ústředí by mělo zůstat ve středu města, <I>during his illness she kept by his bedside</I> po dobu jeho nemoci setrvávala u jeho lůžka. S předložkovou vazbou kvalifikující mají ovšem funkci sponovou, např. <I>he keeps in</I>
<I>excellent health</I> těší se stále výbornému zdraví, <I>the poet remained in oblivion for two</I>
<I>centuries</I> básník zůstal zapomenut po dvě století.
(d) Predikace se slovesy sponovými vyjadřujícími změnu stavu: <I>become</I>, <I>turn</I>, <I>grow</I>, <I>get</I>, <I>go</I>, <I>come</I>, <I>fall</I>, <I>make</I> aj. V češtině jim odpovídají vedle slovesa <I>stát se (nějakým, něčím)</I> slovesa s předponou vyjadřující nejčastěji počáteční nebo konečnou fázi děje. Většina těchto sloves se vyskytuje s adjektivem, substantivum se užívá jen po některých (<I>become</I>, <I>turn</I>, <I>fall</I>, <I>make</I>): <I>he has become indispensable</I>
<I>to us</I> stal se nám nepostradatelným, <I>her hair is turning grey</I> vlasy jí šedivějí, <I>she</I>
<I>grew</I> / <I>turned pale</I> zbledla, <I>get ready</I> připravte se, <I>the food went bad</I> jídlo se zkazilo, <I>he fell ill</I> onemocněl, <I>the horse fell lame</I> kůň se zchromil. <I>The condition has steadily grown</I>
<I>worse.</I> (Gordon 33) Ten stav se ustavičně zhoršoval. <I>The manufacture of cloth became</I>
<I>for a time America’s greatest industry.</I> (Jones 90) Výroba látek se na čas stala největším americkým průmyslem. <I>A friend doesn’t make a good psychiatrist.</I> (Greene 52) Přítel není dobrým psychiatrem.
<note id="13.23.21/P02">Poznámka 1: Užívání členu po <I>become</I> je stejné jako po <I>be</I>, tj. zařazení do třídy vyžaduje člen neurčitý (<I>he became a journalist</I> stal se novinářem), zařazení do jednočlenné třídy bezčlennost, případně člen určitý: <I>he became king</I> / <I>chairman</I> / <I>leader</I> stal se králem / předsedou / vůdcem. Po <I>turn</I> se však tyto rozdíly stírají, predikativní substantivum je vždy bez členu: <I>he turned journalist</I> – <I>he turned leader</I>.</note>
<note id="13.23.21/P03">Poznámka 2: <I>Go</I> patří jednak k skupině <I>remain</I>, např. <I>the remark went unnoticed</I> poznámka prošla bez povšimnutí, jednak k <I>become</I>, např. <I>I shall go mad</I> já se z toho zblázním.</note>
<I>Come</I> se vyskytuje nejčastěji s minulým participiem od sloves s předponou <I>un-</I> (roz-): <I>the seam came unstitched</I> šev se rozpáral, <I>the knot came untied</I> uzel se rozvázal; jinak jen v některých ustálených spojeních: <I>our dream has came true</I> náš sen se uskutečnil, <I>the handle</I>
<I>has come loose</I> držadlo se uvolnilo. <I>Come</I> se dále vyskytuje jako jediné sloveso této skupiny s <I>to be</I>: <I>she came to be his admirer</I> stala se jeho obdivovatelkou. <I>Come to be</I> implikuje delší trvání a jistou nahodilost. V této vazbě <I>come</I> vyjadřuje fázovost (viz 13.24). <I>Come</I> se dále vyskytuje v předložkové vazbě se substantivem, např. <I>to come to a halt</I> zastavit se, <I>to come to</I>
<I>an end</I> skončit apod. (Sponová funkce <I>come</I> v těchto vazbách je zřejmá z toho, že vazbu lze nahradit příslušným slovesem: <I>to halt</I>, <I>to end</I>.)
K této skupině dále patří některá slovesa, jejichž sponová konstrukce je omezena jen na některá spojení, např. <I>the door blew</I> / <I>flew open</I> dveře se rozletěly, <I>the man flew into a rage</I> muž se rozzuřil, <I>the rivers are running dry</I> řeky vysychají, <I>the supplies are running short</I> zásoby docházejí, <I>the material has worn thin</I> látka se opotřebovala, <I>the dog has broken loose</I> pes se utrhl od řetězu aj. <I>Break</I> se rovněž vyskytuje v předložkové vazbě s <I>into</I> + substantivum, vyjadřující počáteční fázi děje: <I>he broke into a run</I> rozběhl se, dal se do běhu apod.
Také případy jako <I>these fish smoke as black as eel</I> (tyto ryby jsou po vyuzení černé jako úhoř), <I>in soapy water the material washes perfectly clean</I> (v mydlinkové vodě se ta látka vypere dokonale čistě), <I>the knot pulls tight</I> (uzel se dá pevně utáhnout) je možno počítat k predikacím typu <I>become</I> + adjektivum, neboť znamenají “these fish become as black as eel when smoked”, “the material becomes perfectly clean when washed in soapy water”,“the knot becomes tight when pulled”.'$
'118','0','13.23.22','13.23.22','Verbonominální predikace se sponovými slovesy s doplněním typu objektového:
(a) <I>Have</I> se považuje za sponové sloveso v případech, kdy je jeho posesivní význam do té míry oslaben, že s předmětem vyjádřeným dějovým jménem tvoří jednu sémantickou jednotku, kterou lze nahradit slovesem, od něhož je předmětové jméno odvozeno, např. <I>to have a look</I> podívat se / <I>to look</I> (po)dívat se, <I>to have a</I>
<I>smoke</I> zakouřit si / <I>to smoke</I> kouřit, <I>to have a talk</I> popovídat si / <I>to talk</I> mluvit, <I>to</I>
<I>have a chat</I> popovídat si / <I>to chat</I> popovídat si apod. V této vazbě se projevuje tendence angličtiny nahrazovat větný typ S-V větným typem o třech konstitutivních členech, srov. <I>We smoked</I> / <I>We had a smoke.</I> Kouřili jsme. <I>We</I>
<I>chatted</I> / <I>We had a chat.</I> Povídali jsme. Verbonominální vazba někdy umožňuje modifikaci, která při verbálním vyjádření není možná nebo má jiný význam, např. <I>I had a good look at him</I> dobře jsem se na něho podíval (*<I>I looked at him well</I>), <I>she had a nice swim</I> hezky si zaplavala (<I>she swims nicely</I> má jiný význam <I>“she</I>
<I>swims in a nice manner”</I> hezky plave). Významově se verbonominální vazba od prostého slovesa liší rozčleněním slovesného děje (nejčastěji vytčením jednoho případu slovesného děje), což může mít důsledky vidové.
V češtině je v těchto případech zpravidla predikace verbální, adjektivní modifikace, pokud je přítomna, odpovídá modifikaci adverbiální a vidový odstín se reflektuje v morfologické struktuře slovesa (prefixálně apod). Srovnej: <I>will you have a drink</I>
<I>with me?</I> napiješ se se mnou?, <I>he had a wash and a shave</I> umyl se a oholil se, <I>I had a</I>
<I>bath</I> vykoupal jsem se, <I>I had a shower</I> osprchoval jsem se, <I>she had a good cry and felt</I>
<I>better</I> vyplakala se a cítila se lépe, <I>he has a slight limp</I> trochu kulhá, <I>have a good rest</I> dobře si odpočiň, <I>we had a nice drive</I> / <I>ride</I> hezky jsme se projeli (autem / na kole / na koni), <I>the play had a long run</I> ta hra se dávala dlouho, <I>have a try at it</I> zkus to, <I>I had</I>
<I>another try</I> zkusil jsem to ještě jednou, <I>we had a walk in the woods</I> prošli jsme se v lese, <I>they had a row</I> pohádali se aj. Ojediněle je i v češtině predikace verbonominální, např. <I>to have an itch for something</I> mít na něco zálusk. Některé vazby tohoto druhu jsou na přechodu k frazeologismům, např. <I>he had a good grip on his audience</I> udržel si pozornost a zájem publika, <I>I will have a go at it</I> zkusím to, <I>I had no say in the matter</I> neměl jsem v té věci slovo aj.
Avšak i v posesivním významu má predikace s <I>have</I> úzký vztah k predikacím s <I>be</I>, srov. <I>he has black hair – his hair is black</I>. Věty <I>John has a new car</I> a <I>the new car</I>
<I>is John’s</I> vyjadřují posesivní vztah v prvém případě z hlediska posesora, v druhém případě z hlediska vlastněného předmětu. Různé řazení účastníků vztahu má důsledky pro aktuální členění větné. Ve větě s <I>have</I> je rématem <I>car</I>, ve větě s <I>be</I> je rématem <I>John.</I> Pomocí samotného have nelze tento rozdíl vyjádřit, neboť <I>have</I> netvoří pasivum. Z tohoto hlediska se tedy věta s <I>have</I> a věta s <I>be</I> doplňují. (Pořadí vlastněný předmět – posesor lze ovšem též vyjádřit pomocí slovesa <I>belong,</I> viz 13.23.d/pozn.). Příbuznost široce chápaného vztahu posesivního a existenciálního je zřejmá též z možnosti obojího způsobu vyjádření v případech jako <I>Czech has three genders</I> čeština má tři rody, <I>there are three genders in Czech</I> v češtině jsou tři rody (viz 12.21.4b).
(b) Predikace se slovesy typu <I>dělat</I>: <I>do</I>, <I>make</I>: <I>she did some sewing</I> trochu šila, <I>I must</I>
<I>do some shopping</I> musím nakoupit, <I>he has done a lot of climbing</I> hodně se nalezl po horách, <I>I’ll do the cleaning and you can do the cooking</I> já uklidím a ty můžeš uvařit, <I>she doesn’t do much cooking</I> moc nevaří, <I>it will do you no harm</I> neublíží vám to, <I>they have done him a great wrong</I> velice mu ukřivdili. Vyjádření verbální je ve srovnání s vazbou verbonominální řidší, např. <I>she sewed a little</I>, <I>he has</I>
<I>climbed a lot</I>, kromě případů, kdy verbonominální vazba připouští nepřímý předmět, srov. <I>it won’t harm you</I>, <I>you wrong me.</I> Často je na překážku verbálnímu vyjádření nepřítomnost předmětu u tranzitivního slovesa, srov. *<I>I’ll clean.</I>
Podobná situace je u slovesa <I>make</I>: <I>let’s make a fresh start</I> začněme znovu, <I>I made</I>
<I>inquiries</I> dotazoval jsem se, <I>she made no reply</I> neodpověděla, <I>they made a search for</I>
<I>the missing aircraft</I> pátrali po pohřešovaném letadle, <I>make her a present of it</I> darujte jí to, <I>make haste</I> pospěš si, <I>we made a dash for shelter</I> úprkem jsme se běželi schovat, <I>I made a wrong guess</I> hádal jsem špatně, <I>are you going to make a long stay?</I> zdržíte se dlouho? apod.
Verbonominální predikace tohoto druhu je charakteristická pro odborný styl, který je nominálnější než styl hovorový i v češtině, srov. <I>to do research</I> provádět výzkum, <I>to do damage</I> způsobit škodu, <I>to make an attempt</I> učiniti pokus (o něco), <I>to make a discovery</I> učinit objev, <I>to make a decision</I> učinit rozhodnutí, <I>to make (draw) a</I>
<I>conclusion</I> učinit závěr, <I>to make observations</I> provádět pozorování, <I>to make a remark</I>
<I>on something</I> učinit o něčem poznámku, <I>to make an analysis of something</I> provést rozbor, <I>to make a distinction between</I> činit rozdíl, rozlišovat mezi apod.
(c) <I>Give</I>, <I>take</I>: <I>she gave a sudden shudder</I> náhle se zachvěla, <I>she gave a sigh</I> povzdechla si, <I>he gave a loud laugh</I> hlasitě se zasmál, <I>she gave a squeak</I> vykvikla, vypískla, <I>he gave a groan</I> zasténal, <I>the dog gave a bark</I> pes zaštěkal, <I>she gave me a</I>
<I>wink</I> mrkla na mne, <I>he gave the door a kick</I> kopl do dveří, <I>he gave me a hard stare</I> důkladně si mě prohlédl, <I>she gave me a cold look</I> chladně se na mne podívala, <I>he gave</I>
<I>a shrug of the shoulders</I> pokrčil rameny, <I>he gave a pull at the rope</I> zatahal za provaz, <I>she gave him a scolding</I> vyhubovala ho, <I>the author gives this point only brief mention</I> autor věnuje tomuto bodu jen krátkou zmínku aj.
<I>Take</I> často alternuje s <I>have</I> nebo <I>give</I>: <I>he took a bath</I> vykoupal se, <I>he took a</I>
<I>quick look round</I> rychle se rozhlédl kolem, <I>she took a deep breath</I> zhluboka se nadýchla, <I>he took careful aim</I> pečlivě zamířil, <I>she took fright</I> polekala se, <I>she takes no</I>
<I>interest in anything</I> o nic se nezajímá, <I>he took no notice of us</I> nevšímal si nás, <I>he took</I>
<I>offence</I> urazil se, <I>he takes (a) pride in his collections</I> pyšní se svými sbírkami, <I>he took</I>
<I>a glance at the headlines</I> podíval se na titulky aj. Vazby s <I>take</I> místo <I>have</I> jsou příznačné pro americkou angličtinu.
(d) Další slovesa: <I>get</I>, <I>put</I>, <I>pay</I>, <I>tell</I>, <I>bear</I>, <I>draw</I>, <I>heave</I> aj.: <I>we got a glimpse of the</I>
<I>waterfall through the trees</I> zahlédli jsme vodopád skrze stromy, <I>get a move on</I> (slang) pospěš si, <I>they will put an end (a stop) to it</I> skoncují to, zarazí to, <I>why</I>
<I>didn’t she put in an appearance?</I> proč se neukázala?, <I>he paid me a compliment</I> udělal mi poklonu, <I>we’ll pay you a visit in summer</I> navštívíme vás v létě, <I>he told a</I>
<I>lie</I> lhal (řekl lež), <I>to bear resemblance to something</I> podobat se něčemu, <I>to bear</I>
<I>relation to something</I> / <I>somebody</I> mít vztah k něčemu / k někomu, <I>she drew a deep</I>
<I>breath</I> zhluboka se nadechla, <I>to draw conclusions</I> činit, vyvozovat závěry, <I>to draw</I>
<I>a comparison</I> učinit srovnání, <I>to heave a sigh</I> vzdychnout apod.
Z formálního hlediska lze verbonominální vazby tohoto typu rozdělit do dvou skupin: (a) typ to <I>have a smoke</I>, <I>to give a laugh</I>, <I>to take a glance</I>, v němž mezi předmětem verbonominální vazby a příslušným slovesem existuje vztah konverze; (b) typ <I>to do</I>
<I>reviewing</I>, <I>to make a conclusion</I>, <I>to bear resemblance</I>, v němž je mezi předmětem verbonominální vazby a příslušným slovesem vztah derivace. Ojediněle se vyskytuje vazba s adverbiální částicí: <I>to put it an appearance.</I>
Jak vyplývá z předcházejícího výkladu, lze o verbonominální predikaci mluvit pouze tehdy, existuje-li možnost verbálního vyjádření pomocí slovesa, od něhož je předmět verbonominální konstrukce odvozen, např. <I>to have a wash – to wash</I>, <I>to make a start –</I>
<I>to start</I>, <I>to give a sigh – to sigh</I>, <I>to take (a) pride in something – to pride oneself on</I>
<I>something</I>, <I>to bear relatin – to relate</I>, <I>to draw a comparison – to compare</I> atd. Jestliže příslušné sloveso neexistuje, jde o nominální způsob vyjádření na rovině pojmenování (lexikální), nikoliv o jev na rovině syntaktické, např. <I>we do business with them</I> obchodujeme s nimi, <I>the boys are doing some mischief</I> chlapci tropí nějaké neplechy. Srovnej to <I>take aim</I> (= <I>to aim</I>) zamířit, ale <I>to take place</I> konat se (<I>to place</I> má jiný význam „umístit“). O syntaktickou verbonominální konstrukci též nejde, existuje-li verbální vyjádření, avšak bez formální příbuznosti k předmětu v synonymní vazbě verbonominální: <I>he struck him a hard blow</I> zasadil mu tvrdou ránu – <I>he hit him hard</I> tvrdě ho udeřil. U metafor bývá vedle formální nepříbuznosti též posunutý význam: <I>to give a hand</I> / <I>to</I>
<I>help</I> pomoci (<I>to hand</I> má jiný význam „podat“).
K užívání verbonominálních vazeb místo vyjádření slovesného vedou důvody významové, syntaktické a potřeby aktuálního členění. Zatímco slovesa, od nichž jsou substantiva v těchto vazbách odvozena, vyjadřují příslušný obsah jako nerozčleněný děj nebo proces, verbonominální vazba vyčleňuje jeden případ slovesného děje, který lze v důsledku jeho substantivní formy různě modifikovat, koordinovat a kvantifikovat. Vyčleněnost jednoho případu slovesného děje může sloužit jako prostředek vidový, srov. <I>she gave a yell</I> (zakřičela) proti vidově neutrálnímu <I>she yelled</I> (za)křičela; podobně <I>the candle gave a flicker</I> svíčka zablikala – <I>the candle flickered</I> svíčka (za)blikala.
Syntakticky je verbonominální vazba motivována v těch případech, kdy samotného slovesa nelze užít bez předmětu, srov. <I>I have made arrangements</I> zařídil jsem to – *<I>I</I>
<I>have arranged</I> (sloveso vyžaduje doplnění předmětem); podobně <I>they made an</I>
<I>attempt</I> učinili pokus – *<I>they attempted.</I>
Modifikací dějového jména se dosahuje jiného lineárního řazení než při adverbiální modifikaci slovesa, čehož lze využít pro potřeby aktuálního členění (viz 14.35.6), např. <I>he gave me a stern look</I> přísně se na mne podíval (na rozdíl od <I>he looked at me sternly</I> díval se na mne přísně). Modifikace dějového jména rovněž poskytuje širší možnosti než adverbiální modifikace slovesa, např. modifikaci větou vztažnou, srov. <I>he gave me</I>
<I>a look which startled me</I> upřel na mne pohled, který mě polekal.'$
'119','0','13.24','13.24 Modální a fázová modifikace predikátu','Vyjádření vlastního děje, procesu, stavu atd. může být modifikováno zahrnutím postoje mluvčího nebo vyjádřením stupně jistoty vzhledem k faktivnosti predikace. Pokud je postojová nebo jistotní modalita vyjádřena modálním slovesem (viz 8.44) a vlastní děj infinitivem, máme co činit se složenou predikací, která má platnost jednoho větného členu, např. <I>I needn’t tell you that.</I> (Adams 45) To vám nemusím říkat. <I>But an</I>
<I>experiment may have an entirely unexpected result.</I> (Haldane 139) Ale pokus může mít zcela neočekávaný výsledek.
Fázová modifikace predikátu vytýká některou fázi děje: počátek, pokračování děje nebo jeho konečnou fázi. Vyjadřuje se pomocí sloves <I>begin</I>, <I>start</I>, <I>commence</I> začít, <I>continue</I>, <I>go on</I>, <I>keep</I> pokračovat, <I>finish</I> skončit, <I>stop</I>, <I>cease</I> přestat, po nichž následuje infinitiv nebo gerundium (po některých slovesech oba tyto tvary, po jiných pouze jeden z nich). Např. <I>it began to rain</I> / <I>raining</I> začalo pršet, <I>he started to speak</I> / <I>speaking</I> začal mluvit, <I>they commenced to buy</I> / <I>buying securities</I> začali nakupovat cenné papíry, <I>how long will you continue to work</I> / <I>working?</I> jak dlouho budeš pokračovat v práci?, <I>she went on talking</I> mluvila dál, <I>she kept talking</I> pořád mluvila, <I>the telephone stopped ringing</I> telefon přestal zvonit apod. Počáteční fázi děje vyjadřují též slovesa <I>break</I> a <I>burst</I> s předložkovou vazbou s <I>into</I>, např. <I>he broke into a laugh</I> rozesmál se, <I>she burst into tears</I> rozplakala se; konečnou fázi děje <I>come</I> s předložkovou vazbou s <I>to</I>, např. <I>to come to an end</I> skončit. S infinitivem <I>come</I> vyjadřuje postupné dosažení děje nebo stavu označovaného infinitivem: <I>The West came to specialize in grain and cattle production.</I> (Jones 53) Západ se (postupně, časem) specializoval na produkci obilí a dobytka.
U fázové modifikace predikátu je jeho jednočlenská platnost sporná, neboť většina fázových sloves se pojí též se substantivním předmětem (srov. <I>to begin</I> / <I>start a new</I>
<I>era</I> začít novou éru, <I>to finish one’s studies</I> skončit studium aj.), takže lze infinitiv považovat za předmět.'$
'120','0','13.25','13.25 Predikační proformy a elipsa v rámci predikátu',$
'121','0','13.25.1','13.25.1','Angličtina má slovesnou proformu ve slovese <I>do</I>, které může zastupovat kterékoliv sloveso, pro něž je prostředkem tvoření otázky a záporu v prostém prézentu a préteritu. Většinou však je jeho zástupná funkce spojena s elipsou. Ryze zástupnou funkci má <I>do</I> v případech, kdy nemůže být složkou úplné predikace, tj. je-li volba mezi tvarem s <I>do</I> a úplnou predikací bez <I>do</I>. Tento případ nastává v kladné větě oznamovací, např. <I>Do you speak German? – Yes, I do.</I> Mluvíte německy? – Ano, mluvím. <I>Who brought the parcel? – I did</I>. Kdo přinesl ten balíček? – Já jsem ho přinesl. <I>She plays better now than she did when I first heard her.</I> Nyní hraje lépe, než hrála, když jsem ji slyšel poprvé.
<note id="13.25.1/P01">Poznámka: Pokud se <I>do</I> vyskytuje v kladné oznamovací větě, má funkci zdůrazňovací, např. <I>I thought you didn’t mind. – But I did mind</I>. Myslil jsem, že ti to nevadí. – Naopak, vadilo mi to. (Viz 8.33.)</note>
V britské angličtině se <I>do</I> užívá jako predikační proforma též v případech jako <I>Are you</I>
<I>suggesting that I have told a lie? – Yes, you may have done.</I> Naznačujete (snad), že jsem lhal? – Ano, je možné, že jste lhal. V americké angličtině je v těchto případech elipsa: <I>Yes, you may have.</I>
Čeština zástupné sloveso na syntaktické rovině nemá, srov. <I>Does it matter? – Yes, it</I>
<I>does.</I> Záleží na tom? – Ano, záleží. Akční slovesa mohou ovšem být nahrazena lexikálním kategoriálním slovesem <I>dělat</I>, např. <I>I asked him to put in a word for me and</I>
<I>he promisd to do so</I> požádal jsem ho, aby se za mne přimluvil, a on slíbil, že to udělá (viz níže).
V záporných a tázacích větách užití proformy zahrnuje elipsu, neboť ostatní části predikace je možno doplnit, např. <I>I like him, don’t you (like him)?</I> Mně je sympatický, vám ne? <I>I don’t care about it, do you (care about it)?</I> Nestojím o to, ty ano? Podobně se jedná o elipsu v případech jako <I>I didn’t notice the difference and neither</I> / <I>nor did the others (notice it)</I> / <I>the others didn’t (notice it), either</I> nevšiml jsem si toho rozdílu a ostatní také ne.
Ostatní slovesa, která mohou zastupovat predikát (slovesa pomocná a modální, viz 8.3 a 8.4), se v zástupné funkci vyskytují vždy s elipsou, tedy i v kladné větě oznamovací, např. <I>Have you sent off the wire? – Yes, I have (sent it off).</I> Poslal jsi ten telegram? – Ano, poslal. <I>I can’t make out this work. Can you (make it out)?</I> Nemohu rozluštit tohle slovo. Vy ano?
Predikační proforma často obsahuje <I>so</I> ve vazbě s <I>do</I> nebo s jinými slovesy, která tvoří otázku a zápor jako <I>be</I>, např. <I>it’s too late to ring her up now, but I’ll do so first thing in</I>
<I>the morning</I> teď je už pozdě, abych jí zatelefonoval, ale udělám to hned ráno. V češtině se buď vyjádří pouhé <I>so</I>, nebo se opakuje celá predikace, srov. <I>I did my best</I>
<I>and so did all the others</I> dělal jsem, co jsem mohl, a všichni ostatní také (dělali, co mohli). Obdobný způsob vyjadřování v angličtině a češtině pozorujeme, je-li <I>do</I> / <I>dělat</I> lexikální sloveso zastupující predikaci se slovesem speciálnějšího akčního významu, srov. <I>Have you written to Bill? –No, but I’ll do so in the evening.</I> Napsal jsi Billovi? – Ne, ale udělám to večer.
<note id="13.25.1/P02">Poznámka: <I>So</I> v případech jako <I>Will you be there? – I hope so.</I> (Budete tam? Doufám, že ano.) <I>Is it difficult? – I don’t think so.</I> (Je to těžké? – Myslím, že ne) není proforma predikační, nýbrž zastupuje celou větu: <I>I hope I shall be there</I>, <I>I don’t think it is</I>
<I>difficult.</I> Podobně může zastupovat celou větu <I>not</I>: <I>Would it take up much time? – I</I>
<I>think</I> / <I>suppose</I> / <I>believe not (I think</I> / <I>suppose</I> / <I>believe it won’t take up much time).</I> Zabralo by to moc času? – Myslím / předpokládá, že ne.</note>'$
'122','0','13.25.2','13.25.2 ','Po formální stránkce má elipsa v rámci predikátu některé zvláštnosti. Jsou-li vypuštěny všechny složky slovesného tvaru kromě pomocného nebo modálního slovesa, nemůže mít tento tvar redukovanou formu, srov. <I>I’ll stay later today and</I>
<I>you’ll stay later tomorrow</I> zůstanu zde déle dnes a ty tu zůstaneš déle zítra – <I>I’ll stay</I>
<I>later today and you will (</I>*<I>you’ll) tomorrow.</I>
Při vynechání infinitivní části přísudku elipsa začíná po některých slovesech až po <I>to</I>, např. <I>I don’t get up early unless I have to</I> nevstávám brzo, ledaže musím. <I>Have I</I>
<I>offended you? I dind’t mean to.</I> Urazil jsem vás? To jsem nechtěl. <I>Why don’t you take</I>
<I>a pill for your headache? – I don’t want to.</I> Proč si nevezmeš prášek proti bolení hlavy? – Nechci. <I>Will she come? – I told her not to.</I> Přijde? Řekl jsem jí, aby nechodila.
K elipse nejčastěji dochází, opakují-li se části predikace, které už byly vyjádřeny, např. <I>I’ve been reading and the children (have been) watching TV</I> četla jsem a děti se dívaly na televizi, <I>you needn’t come, but I have to (come)</I> ty nemusíš chodit, ale já musím. V angličtině však také mohou být vynechány části predikace, které teprve následují, např. <I>the article will (appear) and the review may, appear in the first number</I> článek vyjde v prvním čísle a snad i recenze.
Jde-li o elipsu tvaru, který předchází, nemusí být vyjádřený a vynechaný tvar totožný, např. <I>I have done little, but John (has done) even less</I> udělal jsem málo, ale Jan ještě méně. Jestiže však jde o elipsu tvaru, který následuje, musí být vynechaný a vyjádřený tvar stejný, srov. <I>he can (claim) and certainly will claim damages</I> může a určitě bude žádat náhradu škody, ale pouze <I>John has been (admitted)</I> (nikoliv *<I>John</I>
<I>has</I>) <I>and Tom still may be admitted</I> Jan byl přijat a Tom ještě může být.
Elipsa není možná mezi tvarem aktivním a pasivním, srov. <I>he saw no one and was seen by no one</I> neviděl nikoho a nikým nebyl viděn.
Elipsa někdy může vést k dvojznačnosti, zejména po <I>as</I> a <I>than</I> (viz 4.12), např. <I>I know him just as well as you</I> znám ho stejně dobře jako ty / jako tebe; <I>I know him better than Tom</I> znám ho lépe než Tom / než Toma.
<ref id="13.25.2/L01">Literatura: Bald 1972, Dušková 1976a, 1976c, Halliday 1967–68, Part 1, Part 3, Hornby 1974: xvii–xxvii, Karttunen 1971, Kirchner 1952, Macháček 1959, Mathesius 1913, 1917, Mehlová [Dušková] 1954, Nickel 1968, Poldauf 1968, 1969b, 1972a, Štícha 1982.</ref>'$
'123','0','13.3','13.3 Předmět','Předmět je rozvíjející větný člen, který rozvíjí sloveso, v některých případech též adjektivum. V závislosti na slovese je buď větným členem obligatorním, konstituujícím větný typ (viz 12.22.2), např. <I>by learning a foreign language pupils</I>
<I>acquire a new skill</I> učením se cizímu jazyku si žáci osvojí novou dovednost, nebo členem fakultativním, např. <I>he writes (articles</I> / <I>reviews</I> / <I>reports) for our journal</I> píše pro náš časopis (články / recenze / zprávy).
Formálně je předmět v angličtině odlišen pouze u zájmen osobních <I>(me, him, her, us,</I>
<I>them)</I> a tázacího a vztažného <I>who (whom)</I>. U ostatních zájmen a u všech substantiv je předmětový tvar stejný jako podmětový a liší se pouze postavením.
Na rozdíl od češtiny, v níž nutnost či nemožnost předmětového doplnění většinou vyplývá z distinktivní slovesné valence (sloveso je buď tranzitivní nebo intranzitivní a přechod mezi oběma třídami je zpravidla provázen formálními změnami), v angličtině je mnoho sloves, která jsou z tohoto hlediska neutrální (viz 8.62.2).'$
'124','0','13.31','13.31 Předmět přímý','Kromě případů odlišné rekce (viz níže) přímý předmět odpovídá českému předmětu v akuzativu. V oznamovací větě stojí za slovesem, srov. <I>the doctor called the nurse</I> lékař zavolal ošetřovatelku – <I>the nurse called the doctor</I> ošetřovatelka zavolala lékaře. Na rozdíl od češtiny zpravidla nestojí před slovesem nebo za příslovečným určením, srov. <I>I’ve kept the receipt</I> stvrzenku jsem si schoval, <I>she was carrying a folded</I>
<I>mackintosh under her arm</I> nesla podpaží složený kabát do deště.
Také v tázací větě s podmětovým tázacím zájmenem nebo jiným výrazem tázajícím se na podmět je předmět vyznačen postverbální pozicí, např. <I>What caused this</I>
<I>complication? What has caused this complication?</I> Co způsobilo tuto komplikaci? <I>What can cause a complication like that?</I> Co může způsobit takovou komplikaci? Preverbální člen <I>what</I> je podmět, postverbální člen <I>complication</I> předmět. Pouze v doplňovací otázce, která se táže na předmět, je postavení podmětu a předmětu obrácené. Příslušné syntaktické funkce jsou zde indikovány postavením vzhledem k slovesu: <I>What did this complication cause? What has this complication caused?</I> Co tato komplikace způsobila? <I>What can this complication cause?</I> Co může tato komplikace způsobit? Člen před určitým slovesem (pomocným nebo modálním) je předmět, člen před lexikálním slovesem (infinitivem nebo participiem) je podmět.
V doplňovací otázce, která se táže na průvodní okolnosti, a v otázce zjišťovací je vzájemné postavení podmětu a předmětu stejné jako ve větě oznamovací, tj. podmět předchází před předmětem (viz 12.12.3e a 12.12.1a).
<note id="13.31/P01">Poznámka 1: Jedinou výjimkou z tohoto pravidla je sloveso <I>have</I>, pokud tvoří otázku bez <I>do</I>, srov. <I>What have you against him?</I> Co máte proti němu? <I>Has Tom a brother or</I>
<I>a sister?</I> Má Tom sourozence? V americké angličtině je však i v těchto případech <I>do</I>, srov. <I>What do you have against him? Does Tom have a brother or a sister?</I> V britské hovorové angličtině zde bývá <I>have got</I>: <I>What have you got against him?</I> (Viz 8.32.2)</note>
<note id="13.31/P02">Poznámka 2: S preverbálním postavením předmětu se setkáváme ve větách zvolacích a expresivně zabarvených, např. <I>What a mess he’s made of the job!</I> Ten to ale zpackal! <I>A fat lot she knows about such things!</I> Ta toho o takových věcech ví! Jinak je preverbální postavení předmětu řídkým stylistických prostředkem používaným hlavně v kontrastu, při důrazu a v psaném odborném jazyce, např. <I>Rudeness I can bear, but</I>
<I>hypocrisy I detest.</I> Hrubost snesu, ale pokrytectví se mi hnusí. <I>The worst you haven’t</I>
<I>heard yet.</I> To nejhorší jste ještě neslyšel. <I>The nature of these relations we must leave</I>
<I>for the chapter on semantics.</I> (Lyons 59) Povahu těchto vztahů musíme ponechat do kapitoly o sémantice.</note>
Postverbální postavení může být obsazeno nejen předmětem, ale i příslovečným určením. Pokud je příslovečné určení vyjádřeno substantivem nebo vazbou předložky se substantivem, neliší se formálně od předmětu. Oba větné členy lze však zpravidla rozlišit otázkovým testem a možností pasivizace. Na předmět se ptáme <I>what</I> a může se zpravidla stát podmětem pasiva, kdežto na příslovečné určení se ptáme <I>when</I>, <I>where</I>, <I>why</I>, <I>how</I> atd. a pasivizace není možná, srov. <I>they rehearsed the whole play</I> zkoušeli celou hru – <I>they rehearsed the whole day</I> zkoušeli celý den. V prvém případě se ptáme <I>Co zkoušeli?</I> a je možné pasivum <I>the whole play was rehearsed</I> zkoušela se celá hra. Jde tedy o předmět. V druhém případě se ptáme <I>Jak dlouho zkoušeli?</I> a pasivizace není možná, jde tedy o příslovečné určení. Podobně u předložkových vazeb: <I>they departed</I>
<I>from the usual procedure</I> odchýlili se od obvyklého postupu – <I>the train departs from</I>
<I>Platform 2</I> vlak odjíždí od druhého nástupiště (<I>Od čeho se odchýlili?</I>, <I>the usual</I>
<I>procedure was departed from</I> – předmět. Od kterého nástupiště vlak odjíždí?   pasivizace – příslovečné určení.) Srovnej též <I>he moved some chairs</I> přemístil několik židlí (předmět) – <I>he moved some yards</I> popošel několik yardů (příslovečné určení), <I>she was</I>
<I>crying for the moon</I> přála si nemožnosti (předmět) – <I>she was crying for joy</I> plakal radostí (příslovečné určení).
Přestože ve většině případů lze na základě těchto kritérií rozhodnout, jde-li o předmět nebo o příslovečné určení, někdy má postverbální člen některé rysy předmětu a některé rysy příslovečného určení, takže ho nelze jednoznačně zařadit. Tak <I>how much</I> se může ptát jak na předmět, tak na příslovečné určení, např. <I>He wrote a lot</I> hodně psal (příslovečné určení), napsal (toho) hodně (předmět). V případech jako <I>it costs five</I>
<I>pounds</I> (stojí to pět liber) se můžeme ptát <I>how much</I> nebo <I>what</I>, avšak není možná pasivizace. Podobně v případech jako <I>the brook abounds in fish</I> (potok oplývá rybami), <I>the difference consists in the approach</I> (rozdíl spočívá v přístupu) otázkový test ukazuje na předmět, avšak není možná pasivizace.
Jindy otázkový test ukazuje na příslovečné určení, např. <I>nobody slept in this bed</I> nikdo v této posteli nespal, <I>nobody lives in this house</I> nikdo v tomto domě nebydlí, avšak přesto existuje pasivní konstrukce <I>the bed was not slept in</I>, <I>the house is not lived in.</I>
Tyto případy ukazují, že mezi předmětem a příslovečným určením není ostrá hranice, nýbrž plynulý přechod, přičemž velkou úlohu hraje jak sémantika postverbálního členu, tak sémantika slovesa.'$
'125','0','13.31.1','13.31.1 Sémantika přímého předmětu','Z velmi rozmanitých a někdy těžko postižitelných sémantických vztahů mezi slovesem a předmětem lze vyčlenit několik více méně vyhraněných typů.'$
'126','0','13.31.11','13.31.11','Nejčastější sémantický typ přímého předmětu je předmět zasažený. Vyjadřuje účastníka slovesného děje (věc, jev, osobu), který je slovesným dějem zasažen přímo, např. <I>she swept the floor</I> zametla podlahu, <I>have you watered the garden?</I> zalil jsi zahradu?, <I>he overturned the chair</I> převrhl židli, <I>they postponed their</I>
<I>departure</I> odjezd odložili, <I>he cancelled the appointment</I> schůzku odvolal, <I>the water</I>
<I>has</I>
<I>flooded the cellar</I> voda zatopila sklep, <I>the stone smashed the window</I> kámen rozbil okno.
Zvláštní podtyp zasaženého přemětu je životný předmět po slovesech vyjadřujících působení na mentální nebo citový stav (procesor, viz 12.22.22), např. <I>the question confused him</I> (ta) otázka ho zmátla, <I>his punctiliousness annoys me</I> jeho puntičkářství mě zlobí, <I>the news astonished everybody</I> ta zpráva všechny ohromila, <I>every trifle</I>
<I>upsets her</I> každá maličkost ji rozčílí, <I>the play bored us</I> hra nás nudila, <I>money doesn’t</I>
<I>tempt her</I> peníze ji nelákají apod.'$
'127','0','13.31.12','13.31.12','Po slovesech vyjadřujících citové a intelektuální postoje a reakce, vnímání a kognitivní procesy je předmět původce procesu, kdežto podmětu je účastník zasažený dějem, např. <I>she detest cats</I> oškliví si kočky, <I>do you see the</I>
<I>rainbow?</I> vidíš duhu? <I>I recognized his voice</I> poznal jsem jeho hlas apod.'$
'128','0','13.31.13','13.31.13','Předmět vytvořený vyjadřuje entitu, která v průběhu slovesného děje teprve vzniká, např. <I>he dug (bored) a hole</I> vykopal (vyvrtal) díru, <I>she made tea</I> uvařila čaj, <I>they grow flax</I> pěstují len, <I>she invented an excuse</I> vymyslela si výmluvu apod.
Srovnej <I>he painted the wall</I> natřel stěnu (předmět zasažený) – <I>he painted a portrait</I> namaloval portrét (přdmět vytvořený). Podobně <I>he signed the document</I> listinu podepsal, <I>he signed his name</I> podepsal se.
K vytvořenému předmětu se též řadí verbonominální vazby, které jsou však už na přechodu k předmětu vnitřnímu (viz 13.31.14), neboť existence předmětu je většinou vázána na trvání slovesného děje (předmět se slovesným dějem vzniká a zaniká). Např. <I>they had a stroll in the woods</I> prošli se v lese, <I>we had a row</I> pohádali jsme se, <I>he had a nap</I> zdřímnul si, <I>I made a bet</I> vsadil jsem se, <I>the candle gave its final</I>
<I>flicker and went out</I> svíčka naposled zablikala a zhasla, <I>the can gave a hollow clatter</I> plechovka dutě zařinčela, <I>you are taking unnecessary trouble</I> zbytečně se obtěžujete, <I>they took their leave</I> odešli apod. (viz 13.23.22). U verbonominálních vazeb jde většinou jen o předmět syntaktický, který tvoří se slovesem jednu sémantickou jednotku, přičemž sloveso je nositelem slovesných kategorií a předmět je složkou lexikálně sémantickou. Sémanticky intranzitivní povaha děje je zřejmá z možnosti synonymního vyjádření pomocí intranzitivního slovesa, jemuž též odpovídají české ekvivalenty, srov. <I>they strolled in the woods</I> procházeli se po lese, <I>the candle flickered</I> svíčka (za)blikala, <I>the can clattered</I> plechovka (za)řinčela apod. Pouze u sloves konání může předmět představovat další entitu, tj. mít referenta i na rovině sémantické. Právě v těchto případech je možná pasivizace, která je jinak buď vůbec nemožná, nebo je vázána na speciální kontexty (viz 12.22.25b, 8.84.22).
Někdy substantivum ve verbonominální vazbě nepředstavuje ani syntaktický předmět, např. <I>take place</I> konat se. Toto spojení představuje víceslovné intranzitivní sloveso, neboť kromě toho, že se na substantivum v této vazbě nemůžeme ptát <I>what</I> a že není možná pasivizace, <I>place</I> zde má neměnnou formu (bez členu; není možný plurál ani kvalifikace na rozdíl od <I>take</I> a <I>walk</I>: <I>they took a long walk</I>, <I>they took walks</I>) a celou vazbu nelze nahradit slovesem <I>place</I> (to má jiný význam „umístit“). Podobně <I>take</I>
<I>courage</I> dodat si odvahy, <I>take heart</I> vzmužit se aj. Případy oscilace mezi vazbou sloveso + předmět a složeným slovesem pozorujeme též u některých vazeb s dvěma předměty (viz 13.38).'$
'129','0','13.31.14','13.31.14','Předmět specifikuje druh činnosti vyjádřené slovesem vytčením jedné sféry, typu, případu z možného rozsahu příslušné činnosti. Mezi slovesem a předmětem je sémantická afinita. Soubor substantiv možných jako předmět lze shrnout kategoriálním (generickým) substantivem, např. <I>they danced a waltz</I>, <I>a polka</I>, <I>a minuet</I>, <I>a country dance … (= a dance)</I> tančili valčík, polku, menuet, lidový tanec … (= tanec); <I>they played golf</I>, <I>tennis</I>, <I>basketball</I>, <I>draughts … (=</I> a game) hráli golf, tenis, košíkovou, dámu … (= hru); <I>she sang a song</I>, <I>a popular tune</I>, <I>an aria</I>, <I>the national anthem … (= a piece of music)</I> zpívala píseň, populární melodii, árii, národní hymnu … (= hudební skladbu).
Ze syntaktického hlediska máme co činit s nepochybným předmětem, neboť věty tohoto druhu se běžně pasivizují (srov. <I>the waltz is not danced much nowadays</I> valčík se dnes moc netančí, <I>tennis is played on lawn or on hard courts</I> tenis se hraje na trávě nebo na tvrdých dvrocích) a na postverbální člen se ptáme <I>what.</I> Sémanticky však předmět nepředstavuje dalšího účastníka děje, nýbrž pouze specifikaci dané činnosti, tj. kategorii blížící se příslovečnému určení.
V případech, kdy předmět opakuje význam slovesa a vlastní specifikace děje je vyjádřena přívlastkem předmětu, se mluví o vnitřním předmětu (<I>cognate object</I>, figura etymologica). Tento typ předmětu se vyskytuje u sloves, která se jinak s předmětem neužívají. Je závislý na slovesné činnosti, zároveň s ní vzniká a zaniká (nemá samostatnou existenci). Pasivní konstrukce se zpravidla netvoří a ptát se lze jen na přívlastek, např. <I>she cried bitter tears of disappointment</I> plakala hořké slzy zklamání, <I>we are fighting a just (righteous) fight</I> bojujeme spravedlivý boj <I>(what kind of fight are we fighting?)</I>, <I>he lived the life of a hermit</I> žil životem poustevníka <I>(what kind of life did he live?)</I>, <I>he died an ignominious death</I> zemřel potupnou smrtí, <I>he smiled his ironical smile</I> usmál se svým ironickým úsměvem apod. V češtině bývá vedle akuzativu též instrumentál. Sémanticky máme opět co činit pouze s jedním účastníkem (podmětem) a dějem, který je nějak kvalifikován (srov. <I>she cried bitterly over her disappointment</I> hořce nad svým zklamáním plakala, <I>he died ignominiously</I> zemřel potupně, <I>he smiled ironically</I> ironicky se usmál apod.).
V angličtině se k vnitřnímu předmětu řadí též případy jako <I>she looked daggers</I> / <I>furies</I> dívala se hrozivě, nepřátelsky / zuřivě, <I>he smiled his approval</I> souhlasně se usmál, <I>she laughed her pleasure</I> / <I>her thanks</I> radostně / děkovně se zasmála, <I>he nodded dismissal</I> kývnutím (nás) propustil, <I>he bowed his thanks</I> poděkoval úklonou, v nichž sémantika slovesného doplnění ze slovesa nevyplývá. Tento typ vnitřního předmětu v češtině neexistuje. Většinu těchto výrazů lze parafrázovat pomoci <I>express by –ing</I>: <I>he expressed his approval by smiling</I> vyjádřil svůj souhlas úsměvem, <I>she expressed her pleasure (thanks) by laughing</I> vyjádřila svou radost (díky) smíchem atd. Podobný příklad je <I>he was groping his way</I> tápal (hledal cestu) – <I>he found his way by groping.
</I>Uvedené vazby připouštějí též interpretaci účelovou: <I>he smiled in order to express his approval</I> usmál se, aby vyjádřil svůj souhlas.'$
'130','0','13.31.15','13.31.15','Nejblíže k příslovečnému určení má předmět lokativní a měrový v případech jako <I>to walk the streets</I> chodit po ulicích, <I>to walk ten miles</I> jít deset mil, <I>to pace the room, the platform</I> chodit po místnosti, po nástupišti, <I>to climb a hill (a wall, a tree)</I> vystoupit, vyjít na kopec (vylézt na zeď, na strom), <I>to jump the fence (a hurdle)</I> přeskočit plot (překážku), <I>to run 100 yards</I> bežet sto yardů, <I>to swim the river</I> přeplavat řeku, <I>to swim half a mile</I> plaval půl míle, <I>to fly the Atlantic</I> letět přes Atlantický oceán, <I>to flee the country</I> utéci ze země, <I>it cost ten dollars</I> stálo to deset dolarů, <I>your luggage weighs forty pounds</I> vaše zavazadla váží čtyřicet liber, <I>the pole measures eight feet</I> tyč měří osm stop apod. Lokativní předmět často alternuje s předložkovým adverbiálním určením, srov. <I>to walk about the streets</I> chodit po ulicích, <I>to pace up and down the platform</I> chodit po nástupišti, <I>to jump over the fence</I> přeskočit přes plot, <I>to swim across the river</I> plavat přes řeku, <I>to fly across the Atlantic</I> letět přes Atlantický oceán. Přes svou sémanticky adverbiální povahu mají tyto případy rysy předmětu. Většinou se na ně ptáme <I>what</I> a je možná pasivizace, srov. <I>Mount Everest was first climbed by Hillary and Tenzing in 1953.</I> Mount Everest byl prvně slezen Hillarym a Tenzingem v r. 1953. <I>This fence cannot be jumped</I> tento plot se nedá přeskočit apod. Měrová určení po některých slovesech (<I>cost, measure, weight</I>) pasivizaci nepřipouštějí, avšak vazby se slovesy činnostními ano, např. <I>a mile can be walked in twenty minutes and run in ten</I> míle se dá ujít za dvacet minut a uběhnout za deset. Určení sloves <I>cost</I>, <I>measure</I> a <I>weight</I> s předmětem spojuje pouze možnost otázky s <I>what</I>: <I>What does it cost, emasure, weigh?</I> Co to stojí, měří, váží?
Srovnej <I>to run a mile</I> běžet míli (určení míry, předmět měrový), <I>to run a race</I> běžet závod (specifikace oboru činnosti) a <I>to run a shop</I> vést obchod (předmět zasažený).
Na rozdíl od lokativního a měrového určení temporální určení je většinou jednoznačně adverbiální, srov. <I>we stayed three days</I> zdrželi jsme se tam tři dny, <I>it will last two hours</I> bude to trvat dvě hodiny <I>(how long did we stay</I> / <I>will it last?</I> bez možnosti pasivizace; tranzitivní slovesa <I>spend</I>, <I>pass</I> aj. <I>time</I> (trávit čas) však mají temporální předmět).'$
'131','0','13.31.16','13.31.16','Další sémantický typ předmětu je předmět činitelský, popř. nositel stavu, který se vyskytuje po kauzativních slovesech, jakož i v jiných případech, kdy je předmět transponovaný podmět (viz 8.62.3, 13.14). Tento předmět je životný, např. <I>he works his staff hard</I> žádá od svého personálu usilovnou práci, <I>the drawing-room dances twenty couples easily</I> v obývacím pokoji může snadno tančit dvacet párů.'$
'132','0','13.31.17','13.31.17','Předmět může vyjadřovat člena vztahu: posesivního <I>he has</I> / <I>possesses many trophies</I> má / vlastní mnoho trofejí, <I>we get many letters</I> dostáváme mnoho dopisů; vztahu totožnosti (rovnosti) <I>your share equals mine</I> váš podíl je stejný jako můj; vztahu podobnosti <I>her children resemble her</I> její děti se jí podobají; vztahu srovnávacího <I>the cost exceeds our means</I> cena (náklad) přesahuje (překračuje, je nad) naše prostředky, <I>he excels all of us in sports</I> ve sportu nás všechny předčí; vztahu přináležitosti (inkluze) <I>the teachers’ staff includes a psychologist</I> učitelský sbor zahrnuje psychologa, k učitelskému sboru patří psycholog; <I>the committee comprises specialists from different fields</I> komise zahrnuje odborníky z různých oborů (komisi tvoří odborníci z různých oborů); vztahu příčiny a následku <I>the project entails great expense</I> projekt si vyžádá (způsobí) velké výdaje, <I>an acorn implies an oak</I> není žalud bez dubu; vztahu následnosti <I>May precedes June</I> květen přechází před červnem, <I>June follows May</I> červen následuje po květnu apod.'$
'133','0','13.31.18','13.31.18','Někdy se též rozlišuje předmět nástrojový. V češtině má tvar instrumentálu, např. házet kamením <I>to throw stones</I>, práskat bičem <I>to crack a whip</I>, škrtnout zápalkou <I>to strike a match</I> apod. Tento předmět je v některých případech redundantní, srov. <I>she clapped her hands</I> tleskala rukama – <I>she clapped</I> tleskala; <I>she nodded</I>
<I>her head</I> kývla hlavou – <I>she nodded</I> přikývla, neboť <I>clap</I> samo označuje příslušný pohyb rukou, <I>nod</I> hlavou. Avšak někdy má sloveso širší význam, a pak je předmět nutný. V jednotlivých případech se angličtina a čeština liší: <I>he clicked his tongue</I> zamlaskal (v angličtiněje předmět nutný, neboť je též <I>he clicked his heels</I> srazil paty); <I>she stamped her feet</I> zadupala (<I>stamp</I> též znamená „orazítkovat, oznámkovat, označit“ aj.).'$
'134','0','13.31.2','13.31.2','Anglický přímý předmět nejčastěji odpovídá českému předmětu v akuzativu, avšak jsou též některé rozdíly. Někdy odpovídá gentivu, např. litoval ztracené příležitosti <I>he regretted the lost opportunity</I>, dosáhli cíle <I>they attained (achieved) their goal</I>, ptal jsem se svých kolegů <I>I asked my colleagues</I>, nedotýkej se toho <I>don’t touch it</I>, obává se nejhoršího <I>she fears the worst</I> aj.; často dativu, např. všichni mu blahopřáli <I>everybody congratulated him</I>, křivdil jsem jí <I>I have wronged her</I>, ublížil jsem vám? <I>have I hurt you?</I>, vysmíval se mi <I>he mocked</I>
<I>me</I>, hrozil nám <I>he threatened us</I>, nedůvěřuji mu <I>I don’t trust him</I>, každému lichotí <I>he flatters everyone</I>, ta barva ti nesluší <I>the colour doesn’t</I>
<I>suit you</I>, zabránil nehodě <I>he prevented an accident,</I> vyhýbá se odpovědnosti <I>he avoids responsibility</I>, posloužilo to našemu účelu <I>it has</I>
<I>served our purpose</I> aj.; instrumentálu, např. mával praporkem <I>he waved a flag</I>, opovrhuje ženami <I>he despises women</I>, zavrtěla hlavou <I>she</I>
<I>shook her head</I>, můžete pohybovat nohou? <I>can you move your leg?</I>, lomila rukama <I>she wrung her hands</I>, paprsky pronikají zdmi <I>the rays</I>
<I>penetrate the walls</I>, mrhá penězi <I>she squanders money</I>, míchal čajem <I>he stirred his tea</I> aj.; lokálu a jiným předložkovým pádům, např. pochybuji o tom <I>I doubt it</I>, nebudu o tom diskutovat <I>I am not going to discuss it</I>, pamatuji se na to <I>I remember it</I>, dohlíží na naši práci <I>he</I>
<I>supervises our work</I>, neodpověděl jste na mou otázku <I>you haven’t answered my question</I>, pochutnal sis na obědě? <I>did you enjoy your lunch?</I>, pokračovali jsme v cestě <I>we continued our journey</I>, oženil se se sestrou svého přítele <I>he married his friend’s sister</I> aj. Srovnej též české příslovečné určení místa proti anglickému lokativnímu předmětu <I>she entered the hall</I> vstoupila do sálu, <I>we reached our destination</I> dojeli jsme do cíle, <I>he ascended the steps</I> stoupal po schodech, <I>the boy climbed the tree</I> chlapec vylezl na strom, <I>we boarded the train (the ship, the plane)</I> nastoupili jsme do vlaku (na loď, do letadla), <I>she left Prague</I> odjela z Prahy aj.'$
'135','0','13.31.3','13.31.3 Realizace přímého předmětu',$
'136','0','13.31.31','13.31.31','Přímý předmět je nejčastěji vyjádřen obecným pádem substantiva, popř. jiným slovním druhem fungujícím jako syntaktické substantivum, např. <I>he kept his word</I> dodržel slovo, <I>she ridicules everything</I> všechno zesměšňuje, <I>you ask too much</I> žádáte příliš mnoho apod.
<note id="13.31.31/P01">Poznámka: Na rozdíl od češtiny se v angličtině setkáváme se shodou v čísle mezi předmětem a podmětem v případech jako <I>many people lost</I>
<I>their lives there</I> mnoho lidí tam přišlo o život, <I>all ladies were wearing hats</I> všechny dámy měly klobouk(y), <I>Italians have on the average</I>
<I>darker skins than Englishmen</I> Italové mají v průměru tmavší pleť než Angličani aj. Vedle těchto vazeb se vyskytuje i v angličtině singulár, srov. <I>Italians have on the average darker skin than Englishmen</I>, <I>many people lost their life there.</I></note>'$
'137','0','13.31.32','13.31.32','U zájmen osobních <I>I</I>, <I>he</I>, <I>she</I>, <I>we</I>, <I>they</I> a u <I>who</I> je předmět vyjádřen zvláštním tvarem (předmětovým pádem, viz 4.11, 4.5–6), např. <I>let me go</I> pusťte mě, <I>don’t underrate him</I> / <I>her</I> nepodceňuj ho / ji, <I>I don’t blame them</I> neviním je (nedávám jim vinu), <I>will you excuse us?</I> omluvíte nás? <I>it is not clear whom he meant</I> není jasné, koho mínil.
<note id="13.31.32/P01">Poznámka: Tázací <I>who</I> má v běžně mluvené řeči v předmětu tvar <I>who</I> stejně jako v podmětu, srov. <I>Who suggested that?</I> Kdo to navrhl? – <I>Who do you suggest?</I> Koho navrhujete? Tvar <I>whom</I> se vyskytuje většinou jen po předložkách (viz 4.5).</note>'$
'138','0','13.31.33','13.31.33','<I>It</I> je nejen proforma substantivní, nýbrž může odkazovat na celou větu, srov. <I>the vase is very fragile, don’t break it</I> ta váza je velmi křehká, nerozbij ji – <I>she wants to become an air hostess but her parents won’t hear of it</I> chce se stát letuškou, ale její rodiče o tom nechtějí ani slyšet.
V některých ustálených vazbách je předmětové <I>it</I> formálním prvkem bez určitého významu, např. <I>you’ll catch it</I> ty to schytáš, <I>we</I>
<I>must stick it (out) a bit longer</I> musíme to vydržet ještě trochu déle, <I>beat it!</I> zmiz!, <I>they hit it off well</I> vycházejí spolu dobře aj.
Stejně jako podmětové <I>it</I> má i předmětové <I>it</I> anticipační funkci. Může předjímat vlastní předmět vyjádřený infinitivem nebo větou vedlejší, např. <I>I find it impossible to suggest solutions in the abstract</I>. (Fraser 265) Připadá mi nemožné navrhovat řešení v abstraktnu. <I>I owe it to you that I have been able to get back to my studies.</I> Za to, že jsem se mohl vrátit ke svému studiu, vděčím vám. Užití anticipačního předmětového <I>it</I> závisí na slovesné rekci. Po některých slovesech je fakultativní, např. <I>We would greatly appreciate (it) if you would lend us</I>
<I>your support</I>. Velice bychom ocenili, kdybyste nás podpořil.
K pronominálním předmětům se též řadí větné proformy <I>so</I> a <I>not</I> (viz 13.25.1), např. <I>Will you be at the office tomorrow? – I hope so (= I hope I shall be at the office tomorrow).</I> Budete zítra v kanceláři? – Doufám, že ano. <I>Will you be long? – I hope not (= I hope I shan’t be long).</I> Bude vám to trval dlouho? – Doufám, že ne.'$
'139','0','13.31.34','13.31.34','Zvratné zájmeno na rozdíl od češtiny vždy představuje skutečný předmět, který většinou alternuje s předmětem nereflexivním, např. <I>he controlled himself</I> ovládl se (srov. <I>he controlled his anger</I> ovládl svůj hněv), <I>she betrayed herself</I> prozradila se (srov. <I>she betrayed</I>
<I>us</I> prozradila nás). Po některých slovesech není vyjádření reflexivního předmětu obligatorní (viz 8.62.5).
U některých sloves se reflexivní předmět vyskytuje pouze ve vazbě s doplňkem. Tato vazba nemá v češtině obdobu, srov. <I>he ran</I>
<I>himself breathless</I> utíkal, až nemohl dechu popadnout, <I>she talked herself hoarse</I> mluvila do ochraptění, <I>we laughed ourselves sick</I> smáli jsme se, až nás všechno bolelo apod. (viz 13.72.12).
Podobně reciproční zájmeno vyjadřuje skutečný předmět, a to i v češtině, srov. <I>do you know each other?</I> znáte se?, <I>they respect</I>
<I>each other</I> vzájemně se respektují, <I>work and education may complement each other</I> práce a vzdělání se mohou doplňovat apod. Stejně jako reflexivita i reciprocita bývá v angličtině často jen implikována (viz 8.62.5).
Reflexivní a reciproční předmět netvoří podmět pasiva.'$
'140','0','13.31.35','13.31.35','Zvláštní typ přímého předmětu je předmět realizovaný sekundární predikací: infinitivem, gerundiem nebo větou vedlejší.
Předmětový infinitiv existuje v angličtině i v češtině, srov. <I>he deserves to win</I> zasluhuje si vyhrát, avšak v angličtině je rozšířenější. V češtině mu často odpovídá věta vedlejší, např. <I>she pretended to be asleep</I> předstírala, že spí, <I>he offered to drive us to the</I>
<I>station</I> nabídl se, že nás zaveze na nádraží, <I>they threatened to sue</I>
<I>me</I> hrozili, že mě budou žalovat aj.
Infinitivní předmětová konstrukce může mít vlastní podmět, např. <I>We might expect overeating and obesity to be correlated.</I> (Mackay 27) Dalo by se čekat, že přejídání a obezita jsou korelovány. <I>Some firms require all their young workers to attend further education</I>
<I>classes</I>. (Carter 189). Některé firmy vyžadují, aby všichni jejich mladí pracovníci navštěvovali kurzy dalšího vzdělávání. (Viz 15.13.)
Infinitivní předmět často alternuje s větou vedlejší nebo gerundiem, např. <I>we agreed to wait for another week</I> / <I>we agreed that we</I>
<I>should wait for another week</I> dohodli jsme se, že počkáme ještě týden, <I>all her neighbours supposed her to be a widow</I> / <I>all her neighbours supposed that she was a widow</I> všichni její sousedé se domnívali, že je vdova<I>, she loves to buy</I> / <I>buying new clothes</I> moc ráda si kupuje nové šaty, <I>I prefer to type</I> / <I>typing my articles myself</I> raději si píši své články na stroji sám aj.
Záměna infinitivu gerundiem většinou není libovolná, neboť infinitiv vyjadřuje možnost a týká se jednotlivého případu, kdežto gerundium se spíše týká realizace děje a má obecnější platnost, srov. <I>I should like to</I>
<I>keep it as a remembrance</I> rád bych si to nechal na památku, <I>I don’t like playing cards</I> nehraji karty rád. Úlohu též hraje doplnění předmětového inifinituv. Je-li rovněž infinitivní, místo předmětového infinitivu bývá gerundium, srov. <I>I dread to think about it</I> bojím se na to pomyslit – <I>I dread having to approach him</I> děsím se toho, že se na něho musím obrátit (viz 15.23.11).
Infinitiv může též alternovat s předmětem substantivním nebo větným, např. <I>they expect him to resign</I> očekávají, že odstoupí / <I>they</I>
<I>expect his resignation</I> očekávají jeho odstoupení / <I>they expect that he will resign</I> očekávají, že odstoupí, <I>he pretended to be sick</I> / <I>that he was sick</I> předstíral, že je mu špatně / <I>he pretended sickness</I> předstíral nevolnost.
Infinitiv uvedený tázacími výrazy představuje závislou otázku, např. <I>I don’t know what to think about it</I> nevím, co si (mám) o tom myslet, <I>have you decided where to go?</I> rozhodli jste se, kam pojedete (kam jet)?, <I>I wonder how to make both ends meet</I> rád bych věděl, jak vyjít s penězi. V těchto případech má infinitiv modální význam (nutnosti, možnosti, záhodnosti, viz 15.13.3).
Věty s infinitivním předmětem se zpravidla nepasivizují, infinitiv jako podmět pasiva je ojedinělý, např. <I>to leave so early would be</I>
<I>considered impolite</I> odejít tak brzo by se považovalo za nezdvořilé.
Četná slovesa, např. <I>acknowledge</I> uznat, <I>admit</I> připustit, přiznat, <I>avoid</I> vyhnout se, <I>defer</I> odložit, <I>delay</I> zdržet, odložit, <I>deny</I> popřít, <I>escape</I> uniknout, <I>evade</I> vyhnout se, <I>facilitate</I> usnadnit, <I>fancy</I>, <I>imagine</I> představit si, <I>finish</I>, <I>end</I> skončit, <I>give up</I> nechat (něčeho), <I>loathe</I>, <I>abominate</I> ošklivit si, hnusit si, <I>mind</I> vadit, <I>miss</I> postrádat, <I>postpon</I>e odložit, <I>practise</I> cvičit, trénovat, <I>resent</I> zlobit se, neschvalovat, <I>resist</I> odolat, odporovat, <I>risk</I> riskovat, <I>shun</I> vyhýbat se, <I>stop</I> přestat, <I>suggest</I> navrhovat aj. se pojí s předmětem gerundiálním (viz 15.23.1). Stejně jako infinitiv představuje závislou kondenzovanou větu, avšak na rozdíl od infinitivu pouze větu oznamovací.
Gerundium bez vlastního vyjádřeného podmětu má zpravidla stejný podmět jako nadřazená věta, např. <I>stop beating about the</I>
<I>bush</I> přestaň chodit kolem horké kaše (okolkovat), <I>I resent being told how to drive</I> zlobí mě, když se mi říká, jak mám řídit. Může však též mít podmět všeobecný (generická osoba, člověk, lidé), např. <I>she hates cheating</I> nenávidí podvádění. Jinak je-li podmět gerundia jiný než podmět nadřazené věty, musí být vyjádřen, např. <I>this doesn’t justify his</I> / <I>him breaking the regulations</I> to ho neopravňuje, aby porušoval předpisy.
Po některých slovesech, např. <I>like</I> mít rád, <I>love</I> milovat, <I>hate</I> nenávidět, <I>prefer</I> dávat přednost, <I>intend</I> mít v úmyslu, <I>neglect</I> zanedbat, <I>regret</I> litovat, <I>remember</I> pamatovat se aj. gerundiální předmět alternuje s infinitivem (viz 15.23.11).
Gerundiální předmět rovněž alternuje s větou vedlejší, např. <I>Do you mind my opening the window?</I> / <I>Do you mind if I open the</I>
<I>window</I>? Bude vám vadit, otevřu-li okno? <I>Imagine being shipwrecked!</I> / <I>Imagine you’ve been shipwercked!</I> Představ si, že bys ztroskotal!
Předmět realizovaný vedlejší větou se nejčastěji vyskytuje po slovesech dicendi a sentiendi (viz 16.21.12, 16.21.2). Nejběžnější typ předmětové věty je s indikativem, např. <I>he says he doesn’t mind</I> říká, že mu to nevadí, <I>everyone said how well she was looking</I> všichni říkali, jak dobře vypadá, <I>he</I>
<I>declares that the rumours are groundless</I> prohlašuje, že jsou ty zvěsti neopodstatněné, <I>I don’t see how this concerns us</I> nechápu (nevidím), jak se nás to týká, <I>I don’t know what you mean</I> nevím, co myslíš (co tím míníš).
Po slovesech žádání (<I>order</I>, <I>command</I> nařídit, <I>ask</I>, <I>request</I>, <I>demand</I> žádat, <I>require</I> vyžadovat, <I>insist</I> trvat na něčem, <I>suggest</I>, <I>propose</I> navrhovat aj.) je v předmětové větě <I>should</I> nebo konjuktiv. V češtině má tento typ předmětové věty spojku <I>aby</I>, např. <I>The situation</I>
<I>requires that everyone should do his best</I> / <I>that everyone do his best.</I> Situace vyžaduje, aby se každý co nejvíce přičinil (viz 8.44.43, 8.83.4).'$
'141','0','13.32','13.32 Předmět nepřímý','Nepřímý předmět je předmět typu dativního. Vyjadřuje druhého, zpravidla životného aktanta vedle předmětu přímého. Formálně se vyznačuje postavením před předmětem přímým. Většinou alternuje s předložkovým předmětem s <I>to</I> nebo <I>for</I> (v postavení za předmětem přímým) a může se stát podmětem pasiva. V češtině odpovídá předmětu dativnímu u sloves pojících se s dativem a akuzativem (nikoliv u sloves pojících se se samotným dativem; tomu v angličtině odpovídá buď předmět přímý nebo předložkový, nejčastěji s předložkou <I>to</I>, viz 13.31.2, 13.33). Na rozdíl od různorodé sémantiky předmětu přímého nepřímý předmět má v podstatě jednu sémantickou roli. Vyjadřuje skutečného nebo zamýšleného recipienta předmětu slovesného děje. V nejtypičtějších případech je mezi nepřímým a přímým přdmětem vztah v širokém smyslu posesivní, neboť jako výsledek slovesného děje recipient má (nebo nemá) objekt označený přímým předmětem ve svém držení. Ze sémantiky nepřímého předmětu vyplývá, že může být vyjádřen pouze substantivem nebo zájmenem, např. <I>Have you given the secretary my message?</I> Dal jste sekretářce můj vzkaz. <I>I wish you a pleasant journey.</I> Přeji vám příjemnou cestu. (Jediný případ větného vyjádření je substantivní věta vztažná, viz 16.22.1.)
Hlavní výjimka z pravidla, že nepřímý předmět předchází před předmětem přímým, nastává, jsou-li oba předměty vyjádřeny osobním zájmenem. V tomto případě vedle pravidelné konstrukce s předložkovým pádem <I>give it to me</I> (dej mi to) a konstrukce s normálním slovosledem (častější v americké angličtině) <I>she gave me it</I> (dala mi to) se vyskytuje (hlavně v britské angličtině) slovosled s převráceným pořadím obou předmětů, např. <I>Give me that key. Give it me I say.</I> Dej mi ten klíč. Dej mi ho, povídám. Podobně <I>give it him</I> dej mu to, <I>show it her</I> ukaž jí to aj.
Nepřímý předmět alternující s předložkovým předmětem s <I>to</I> se vyskytuje po slovesech <I>allot</I> přidělit, <I>assign</I> určit, přidělit, přiřknout, <I>bring</I> přinést, <I>caus</I>e způsobit, <I>dealt</I> (<I>she dealt him a hard blow</I> zasadila mu těžkou ránu), <I>deny</I> popřít, upřít, <I>do</I> dělat, <I>drop</I> (<I>she</I>
<I>dropped me a hint</I> naznačila mi něco, <I>he dropped me a few lines</I> napsal mi pár řádek), <I>give</I> dát, <I>grant</I> udělit, <I>grudge</I> nepřát, <I>hand</I> podat, <I>leave</I> odkázat, <I>lend</I> půjčit, <I>offer</I> nabídnout, <I>owe</I> dlužit, <I>pass</I> podat, <I>pay</I> zaplatit, <I>promise</I> slíbit, <I>sell</I> prodat, <I>set</I> (<I>he set the boys a difficult task</I> dal chlapcům těžký úkol), <I>show</I> ukázat, <I>spare</I> ušetřit, věnovat (<I>can you spare me a</I>
<I>copy</I> můžete mi věnovat výtisk), <I>tell</I> říci, <I>throw</I> hodit, <I>wish</I> přát aj., např. <I>will you hand me the dictionary, please</I> podej mi prosím tě slovník (srov. <I>I handed the dictionary to the librarian</I> podal jsem slovník knihovníkovi, <I>I was handed the dictionary</I> byl mi podán slovník), <I>she offered us</I>
<I>tea</I> nabídla nám čaj (srov. <I>she offered tea to her guests</I> nabídla čaj hostům, <I>we were offered tea</I> byl nám nabídnut čaj).
Nepřímý předmět alternující s předložkovým předmětem s <I>for</I> se vyskytuje po slovesech <I>buy</I> koupit, <I>bring</I> přinést, <I>build</I> postavit, <I>call</I> zavolat, <I>change</I> rozměnit (peníze), <I>choose</I> vybrat, <I>make</I>, <I>do</I> dělat<I>, get</I>, <I>procure</I> opatřit, <I>find</I> nalézt, <I>leave</I> nechat (<I>I left him a note</I> nechal jsem mu tam lístek), <I>pour</I> nalít<I>, save</I> ušetřit, schovat (<I>save me some cake</I> schovej / nech mi kousek koláče) aj., např. <I>I found her a corner seat</I> našel jsem jí místo v rohu (srov<I>. I found seats for all of us</I> našel jsem místa pro všechny, <I>all of us were found seats</I> pro nás všechny byla nalezena místa), <I>can you procure me a sample?</I> můžete mi opatřit vzorek? (srov. <I>they procure samples for prospective customers</I> opatřují vzorky pro perspektivní zákazníky), <I>can you change me a five-pound note</I>? můžete mi rozměnit pětilibrovou bankovku? (srov. <I>can you change a note for me</I>? můžete mi rozměnit?) apod.
Některá slovesa alternativní předložkovou vazbu nemají (<I>envy</I> závidět, <I>forbid</I> zakázat, <I>forgive</I>, <I>pardon</I> odpustit, <I>refuse</I> odmítnout, <I>strike</I> udeřit aj.). také pasivum s nepřímým předmětem v podmětu je u některých sloves neobvyklé, ba nemožné (<I>make</I>, <I>do</I>, <I>drop</I>, <I>call</I>, <I>choose</I>, <I>change</I> aj.; <I>save</I> a <I>spare</I> tvoří toto pasivum pouze ve významech <I>we were saved a lot of expense</I> bylo nám ušetřeno mnoho výloh, <I>I was spared a lot of trouble</I> byl jsem ušetřen sousty nepříjemností). Nicméně v současném jazyce jde o produktivní konstrukci, která se šíří k stále většímu počtu sloves.
<note id="13.32/P01">Poznámka: <I>Ask</I> má alternativní vazbu s <I>of</I>, srov. <I>he asked me a favour</I> / <I>he asked a favour of me</I> požádal mě o laskavost, proto se k ditranzitivním slovesům typu <I>give</I>, <I>find</I> neřadí.</note>
Po slovesech dicendi bývá nepřímý předmět konstruován s přímým předmětem infinitivním nebo větným, např. <I>he told me not to</I>
<I>stir from the phone</I> řekl mi, abych se nehnul od telefonu, <I>tell her what you like</I> řekni jí, co chceš, <I>I advised</I> / <I>recommended him to take unpaid</I>
<I>leave</I> / <I>that he should take unpaid leave</I> radil jsem / doporučil jsem mu, aby si vzal neplacenou dovolenou apod. Infinitiv a závislá věta se <I>should</I> představují závislou větu imperativní.
Anglický nepřímý předmět má většinou roli recipienta. Případů, v nichž představuje účastníka slovesného děje, jemuž se odnímá (opak recipienta), je málo, např. <I>deny sb. sth.</I> zapřít, upřít někomu něco, <I>forbid sb. sth.</I> zakázat někomu něco, <I>grudge sb. sth.</I> nepřát někomu něco, <I>refuse sb. sth.</I> odmítnout někomu něco aj. Čeština má takových sloves více, např. <I>vzít</I>, <I>krást</I>, <I>schovat</I>. Angličtina zde aktanta, jemuž se odnímá, konstruuje jako předložkovou vazbu s <I>from</I>: <I>If I happen to see you riding in the street, I’ll take your bike away from you.</I> Uvidím-li tě jezdit na ulici, vezmu ti kolo. <I>She hid</I> / <I>concealed the chocolates from the children</I>. Schovala dětem (před dětmi) bonbony.
<note id="13.32/P02">Poznámka 1: U sloves <I>vzít</I>, <I>schovat</I> je český dativ dvojznačný, neboť může označovat jak osobu, které se odnímá, tak recipienta. Angličtina tyto významy rozlišuje, srov. schovala dětem (= pro děti) bonbony <I>she saved the children some chocolates (=she saved some chocolates for</I>
<I>the children)</I> – schovala dětem (= před dětmi) bonbony <I>she hid the chocolates from the children</I>. V angličtině může být dvojznačná vazba s <I>from</I>, srov. <I>he has never taken anything from me</I> (1) nikdy mi nic nevzal, (b) nikdy si ode mne nic nevzal.</note>
<note id="13.32/P03">Poznámka 2: Nepřímý předmět označující osobu, které se odnímá, lze převést na posesivní konstrukci, srov. <I>he stole the purse from her</I> / <I>he</I>
<I>stole her purse</I> ukradl jí peněženku / ukradl její peněženku. U nepřímého předmětu recipientského tento vztah není.</note>
Přestože je nepřímý předmět vždy implikován sémantickou strukturou slovesa, není syntakticky nezbytný a většiny ditranzitivních sloves lze užít i bez něho, např. <I>she refused her consent</I> odmítla svůj souhlas, <I>the delay caused much trouble</I> zdržení způsobilo mnoho nepříjemností, <I>I’d give anything to know what happened</I> dal bych nevímco za to, abych se dozvěděl, co se stalo.
Přítomnost přímého předmětu vedle nepřímého je závaznější, neboť v mnoha případech vynecháním přímého předmětu nepřímý předmět pozbývá svou recipientskou roli a stává se předmětem přímý, srov. <I>I found her a corner seat</I> našel jsem jí místo v rohu (S-V-Oi-Od) – <I>I found her</I> našel jsem ji (S-V-Od); podobně <I>would you pass me the butter</I> podal byste mi prosím vás máslo – <I>he passed me (in</I>
<I>the street)</I> minul mě / šel kolem mne (na ulici); <I>he left her some money</I> odkázal jí nějaké peníze – <I>he left her</I> opustil ji; <I>have you saved me a</I>
<I>piece of cake?</I> schovala jsi mi kousek koláče? – <I>you’ve save me</I> zachránil jsi mě aj.
Po některých slovesech si však životný aktant přece jen uchovává funkci recipienta, i když je jediným předmětovým doplněním, např. <I>they paid him twenty pounds</I> zaplatili mu dvacet liber – <I>they paid him</I> zaplatili mu, <I>he forgave me my offence</I> odpustil mi můj prohřešek – <I>he forgave me</I> odpustil mi. Podobně <I>he told</I> / <I>showed</I> / <I>promised me</I> řekl / ukázal / slíbil mi to (v češtině zde musí být přímý předmět vyjádřen). Po <I>give</I> je v tomto případě nutné <I>to</I>, např. <I>Robin Hood gave to the poor</I> Robin Hood dával chudým, <I>to give to charity</I> dávat na dobročinnost. Po <I>write</I>, <I>wire</I>, <I>telegrah</I>, <I>phone</I>, <I>signal</I>, <I>cable</I> aj. užívání <I>to</I> při vypuštění přímého předmětu kolísá, srov<I>. he wrote me an</I>
<I>account of his journey</I> napsal mi zprávu o své cestě – <I>he write (to) me from time to time</I> píše mi čas od času; po <I>signal</I>, <I>wire</I>, <I>telegraph</I>, <I>cable</I> má nepřímý předmět fakultativní <I>to</I>, i když následuje přímý předmět (infinitivní nebo větný): <I>he signalled (to) the waiter to bring the menu</I> kývl na číšníka, aby přinesl jídelní lístek; <I>he wired</I> / <I>telegraphed (to) his brother that he would be delayed</I> telegrafoval bratrovi, že se zpozdí.
V případech jako <I>she gave my arm a squeeze</I> (stiskla mi ruku [paži]), <I>I gave my body a good scrubbing</I> (pořádně jsem se vydrhnul), <I>she gave the door a push</I> (strčila do dveří), <I>I shan’t give it a thought</I> (vůbec na to nepomyslím) máme zdánlivě co činit s neživotným recipientem. Avšak jak ukazuje možnost univerbizace slovesa a přímého předmětu (která převládá v češtině, srov. ekvivalenty) <I>to give a squeeze</I> = <I>to squeeze</I>, <I>to give a scrubbing</I> = <I>to scrub</I> atd., vazba zahrnuje pouze dva aktanty, podmětového a předmětového, který při disociaci slovesného významu na složku formální (verbum finitum) a významovou (dějové jméno) nabývá formy nepřímého předmětu, neboť jako přímý předmět je konstruována lexikální složka slovesného významu, dějové jméno. Obdobná syntaktickosémantická struktura se vyskytuje i s životným osobním předmětovým aktantem, srov. <I>give me a ring</I> zatelefonujte mi (= <I>ring me up</I>), <I>they gave us the slip</I> uklouzli nám.
Ve větách se skutečným nepřímým předmětem univerbizace není možná, neboť sloveso zahrnuje tři aktanty, činitele (podmět), zasažený předmět (předmět přímý) a recipienta (předmět nepřímý), srov. <I>I lent him my field glasses</I> půjčil jsem mu dalekohled, <I>they sent us</I>
<I>a catalogue</I> poslali nám katalog apod.'$
'142','0','13.33','13.33','V závislosti na slovesné rekci se předmět typu dativního ztvárňuje nejen jako nepřímý předmět, nýbrž také jako předložkový předmět s <I>to</I>, a to jak u sloves tříaktantových, tak i dvouaktantových. Tuto vazbu mají většinou slovesa francouzsko-latinského původu, ale i některá slovesa domácí, např. <I>apologize</I> omluvit se, <I>appertain</I> příslušet, patřit, <I>attribute</I> přisuzovat, přičítat, <I>belong</I> náležet, patřit, <I>bow</I> poklonit se, <I>cede</I> postoupit, odstoupit, <I>complain</I> stěžovat si, <I>confess</I> přiznat se, vyzpovídat se, <I>contribute</I> přispět, <I>dedicate</I> věnovat, <I>describe</I> popsat, <I>explain</I> vysvětlit, <I>happen</I>, <I>occur</I> přihodit se, stát se, <I>hint</I> naznačit, <I>introduce</I> představit, uvést, <I>lease</I> pronajmout, <I>lie</I> lhát, <I>mention</I> zmínit se, <I>narrate</I>, <I>recount</I>, <I>relate</I> vyprávět, <I>propose</I>, <I>suggest</I> navrhnout, <I>say</I> říci, <I>submit</I> předložit, podrobit se, <I>yield</I> ustoupit, povolit aj.: <I>he didn’t</I>
<I>even apologize to me</I> ani se mi neomluvil, <I>she attributes her failure to bad luck</I> svůj neúspěch přičítá smůle, <I>who(m) does it belong to?</I> komu to patří?, <I>did she complain to you?</I> stěžovala si vám?, <I>he dedicated the book to his wife</I> knihu věnoval své ženě, <I>I can’t explain it to you</I> nemohu vám to vysvělit, <I>she introduced him to us</I> představila nám ho, <I>you have lied to me</I> lhal jsi mi, <I>what did he say to you?</I> co vám řekl?, <I>he submitted his proposal to the city council</I> předložil svůj návrh městské radě apod. Životný aktant bývá často vynechán, např. <I>I can’t explain it</I> nemohu (vám) to vysvětlit, <I>may I introduce my cousin</I>? mohu vám představit svého bratrance,
Předložkový předmět u těchto sloves nealternuje s nepřímým předmětem, srov. <I>I gave my key to the porter</I> dal jsem klíč vrátnému / <I>I gave the porter my key</I> dal jsem vrátnému svůj klíč, ale jen <I>he dedicated the book to his wife</I>, <I>he said nothing to me</I>, <I>he submitted the</I>
<I>proposal to the city council</I> atd. (vazba s obráceným pořadím předmětů neexistuje).
<note id="13.33/P01">Poznámka: U slovesa <I>explain</I> se někdy tato vazba vyskytuje, např. <I>he explained me his views</I> vysvětlil mi své názory, avšak nepociťuje se jako zcela správná. </note>'$
'143','0','13.34','13.34 ','Anglický předložkový předmět typu dativního s <I>to</I> někdy v češtině odpovídá jiným pádům, např. <I>we adhered to our plan</I> přidrželi jsme se svého plánu, setrvali jsme při svém plánu, <I>they agreed to an adjournment</I> souhlasili s odročením, <I>they consented to my departure</I> souhlasili s mým odjezdem, <I>are you listening to me</I>? posloucháš mě?, <I>he objected to any alterations</I> namítal proti jakýmkoliv úpravám, <I>they referred</I>
<I>me to the Inquiry Office</I> odkázali mě na informační kancelář, <I>what does it relate to?</I> čeho se to týká, k čemu se to vztahuje?, <I>did you speak to</I>
<I>her?</I> mluvil jste s ní?, <I>the teacher testified to the boy’s ability</I> učitel dosvědčil chlapcovy schopnosti aj. Tvoření pasiva je u těchto sloves omezeno. Pasivum je zpravidla možné, je-li neživotný předmět s <I>to</I> jediným doplněním, např. <I>the plan was adhered to</I>, <I>an adjournment was</I>
<I>agreed to</I>, <I>my departure was consented to</I>, <I>the alterations were objected to</I>, <I>such treatment cannot be submitted to</I> takovému zacházení (jednání) se nelze podvolit, avšak nikoliv *<I>force was yielded to</I> ustoupilo se násilí. Je-li jediným doplněním životný předmět s <I>to</I>, je pasivum spíše výjimkou než pravidlem. Vyskytuje se v případech jako <I>I was spoken to</I>, <I>listened to</I>, <I>bowed to</I>, <I>lied to</I>, avšak nikoliv *<I>I was</I>
<I>complained to</I>, *<I>confessed to</I>. Pasivum netvoří intranzitivní slovesa (<I>happen</I>, <I>occur</I>, <I>belong</I> apod.)
Je-li předmět s <I>to</I> druhým předmětovým doplněním, podmětem pasiva se může stát pouze předmět přímý, sorv. <I>something was</I>
<I>mentioned</I> / <I>suggested</I> / <I>proposed</I> / <I>explained</I> / <I>described</I> / <I>said</I> / <I>narrated</I> / <I>recounted</I> atd. <I>to me</I>, <I>I was referred to the Inquiry Office</I> apod. Chová se tedy stejně jako jiné předložkové předměty při předmětu přímém (viz 13.38).'$
'144','0','13.35','13.35','Předmět typu dativního není jen součástí slovesné vazby, nýbrž může též vyjadřovat účastníka děje na slovesné vazbě nezávislého, který se děje nějak účastní nebo je na něm zainteresován. Tento tzv. volný dativ je daleko rozvinutější v češtině než v angličtině.
S obdobným způsobem vyjadřování v obou jazycích se setkáváme v případech jako <I>pick me a rose</I> utrhni mi růži, <I>sing us a song</I> zazpívej nám nějakou píseň, <I>read me the letter</I> přečti mi ten dopis, které stojí nepřímému předmětu nejblíže. Sémantická struktura těchto sloves však nevyžaduje recipienta. Existují alternativní předložkové vazby <I>he picked a rose for me</I>, <I>she sang a song for us</I>, <I>he read the letter to her</I>, avšak pasiva typu <I>I was given a rose</I> se u <I>sing</I> a <I>pick</I> netvoří a <I>read</I> tvoří pasivum jako slovesa s předložkou, srov. <I>I don’t like being read to</I> nemám rád, když se mi předčítá.
Aktant, jehož účast na ději je k jeho prospěchu (dativ commodi) se v angličtině nejčastěji vyjadřuje vazbou s <I>for</I>, např. <I>I’ll hold it for you</I> podržím vám to, <I>he opened the door for me</I> otevřel mi dveře, <I>I’ll sew the button on for you</I> přišiji ti ten knoflík, <I>he lit her cigaretter for her</I> zapálil jí cigaretu apod. Nejzde zde o alternativní vyjádření nepřímého předmětu, neboť konstrukce typu *<I>I’ll hold you your bag</I> neexistují. Dativ prospěchový může stát i po nepřímém předmětu, např. <I>I’ve brought you the medicine for your mother</I> přinesl jsem ti ten lék pro tvou matku. Aktant, jehož účast na ději je k jeho neprospěchu (dativ incommodi), se nejčastěji vyjadřuje vazbou s <I>on</I>, např. <I>she walked out on him</I>, <I>she ran out on him</I> utekla mu, <I>the path petered out on us</I> pěšina se nám ztratila, zmizela, <I>he sneaked off on me</I> uklouzl mi, unikl mi, <I>he shut the door on me</I> zavřel mi (přede mnou) dveře; srov. též <I>I wouldn’t wish it on my worst enemy</I> nepřál bych to svému nejhoršímu nepříteli. Ojediněle se dativ incommodi vyjadřuje vazbou s <I>for</I>, např. <I>that dog of yours has ruined a shoe for me</I> ten váš pes mi zničil botu.
Aktant, vzhledem k němuž platí obsah věty (dativ zřetelový), se vyjadřuje předložkovým pádem s <I>to</I> nebo nominativem s percepčním slovesem (viz níže), např. <I>it is all the same to her</I> je jí to jedno, <I>it seems</I> / <I>appears useless to me</I> zdá se mi to zbytečné, <I>children do not find flies and ants a nuisance (annoying)</I> dětem mouchy a mravenci nepřipadají (nejsou) obtížní (protivní).
V češtině je dále častý volný dativ přivlastňovací, např. <I>roztrhls mi rukáv</I>, <I>šlápl jsi mi na nohu</I>, <I>podíval se mi do obličeje</I>, <I>leskly se jí oči</I>, <I>zlomil si ruku</I>, <I>spálila si prst</I> apod. Anglický ekvivalent je posesivní zájmeno, srov. <I>you have torn my sleeve</I>, <I>you have trodden on my toes</I>, <I>her eyes were shining</I>, <I>he broke his arm</I>, <I>she burnt her finger</I>. Ojediněle se vyskytuje konstrukce analogická konstrukci české: <I>he looked me in the face</I> / <I>in the eyes</I>.
Emocionální (afektivní) dativ typu <I>ty nám tu nebudeš lenošit, my dřeme a on si leží na gauči a kouká na televizi</I> v angličtině neexistuje, srov. <I>you’re not going to idle away your time, we drudge and he lies on the sofa watching TV</I>.
Také dativ etický (kontaktový, sdílnosti), který má funkci navázat kontakt s posluchačem (podobně jako vokativ), např. <I>já jsem ti nemohl spát</I>, <I>on vám nebyl schopen slova</I>, angličtina nezná, avšak kontaktovou funkci mohou vykonávat jiné prostředky jako <I>you know</I>, <I>you see</I>, srov. <I>I coulnd’t fall asleep, you know</I>; <I>you see, he couldn’t utter a word</I>.
Vedle těchto prostředků má angličtina k vyjádření zainteresovaného účastníka zvláštní vazby (někdy zvané vazby zájmové účasti), které v češtině většinou nemají obdobu. Zainteresovaný účastník (český dativ) je v nich konstruován jako podmět, který je spojen s vlastním dějem vyjádřeným infinitivem nebo participiem pomocí sloves <I>have</I>, <I>feel</I>, <I>find</I>, např. <I>she had her gold watch stolen</I> byly jí ukradeny její zlatné hodinky, <I>they had their weekend cottage broken in(to)</I> někdo se jim vloupal do chaty, <I>they had a lot of rabbits die of myxomatosis</I> mnoho králíků jim zašlo na myxomatózu. Někdy je zainteresovaný účastník vyjádřen dvakrát, podmětem a předložkovou vazbou s <I>to</I>: <I>he has never had a thing like that happen to him</I> nikdy se mu nic takového nepřihodilo, <I>we had long tedious passages read aloud to us</I> byly nám předčítány dlouhé nudné pasáže. U <I>feel</I> a <I>find</I> je zainteresovaný účastník vyjádřen pouze jednou podmětem, např. <I>she felt a cold shiver run down her back</I> po zádech jí přeběhl mráz, <I>I find him quite pleasant</I> připadá mi docela sympatický.'$
'145','0','13.36','13.36 Předmět předložkový','Předložkový přemět se neliší ani po stránce syntaktické, ani po stránce sémantické od předmětu přímého. Lépe by bylo mluvit o předmětu předložkových sloves než o předložkovém předmětu, neboť sloveso s předložkou tvoří jak významovou, tak formální jednotku, po níž následuje doplnění zcela obdobné přímému předmětu. Sounáležitost předložky a slovesa se projevuje ve větách tázacích (viz 12.12.3c), vztažných (viz 16.22.21d) a v pasivu (viz 8.84.12).
Podobně jako přímý předmět i předložkový předmět může mít stejnou formu jako příslovečné určení, srov. <I>we shall look into the</I>
<I>matter</I> podíváme se na to (tu záležitost prozkoumáme) – <I>he looked into the drawer</I> podíval se do zásuvky. V prvém případě se ptáme <I>what shall ve look into?</I> a je možná pasivizace <I>the matter will be looked into.</I> V druhém případě jde o příslovečné určení, srov. <I>where did he look?</I> (pasivum je sice možné, ale neobvyklé).
Předložkový předmět se vyjadřuje obdobnými prostředky jako předmět přímý, nejčastěji substantivem nebo zájmenem, např. <I>she confided in her friend</I> svěřila se přítelkyni, <I>I marvel at his boldness</I> žasnu nad jeho smělostí, <I>don’t frown at me</I> nemrač se na mne, <I>I ran into him the other day</I> onehdy jsem ho potkal, <I>look at yourself</I> podívej se na sebe apod. V ustálených spojeních <I>step on it</I> přidej, pospěš si (šlápni na plyn), <I>come off it</I> nepovídej (pohádky, smyšlenky) máme co činit s prázdným <I>it</I> (viz 13.31.33).
Předmět vyjádřený osobním zájmenem má stejné postavení jako předmět substantivní. Tím se liší od zájmenného předmětu slovesa s adverbiální částicí, který stojí před částicí, srov. <I>look at it</I> podívej se na to – <I>look it up</I> vyhledej to, najdi to (viz 8.51.1).
Předložkový předmět někdy alternuje s infinitivem, např. <I>we agreed on an early start</I> / <I>we agreed to start early</I> dohodli jsme se, že vyjedeme brzo. Většinou však obě vazby nejsou zaměnitelné z důvodů konstrukčních nebo významových, srov. <I>I don’t care much for television</I> nestojím moc o televizi, <I>would you care to see the exhibition</I> stál byste o to, podívat se na tu výstavu?, <I>don’t trouble about money</I> nedělejte si starosti s penězi, <I>don’t trouble to see me off</I> neobtěžujte se jít mě vyprovodit.
Předložkový předmět infinitivní se vyskytuje pouze po předložce <I>for</I>, která však neřídí samotný infinitiv, nýbrž též jeho podmět (celou sekundární predikaci), např. <I>she longs for he son to complete his father’s</I> work touží, aby syn dokončil otcovu práci, <I>I shouldn’t care for that man to be my assistant</I> nestál bych o to, aby byl ten člověk mým pomocníkem.
Předmět po předložce je často vyjádřen gerundiem. Stejně jako infinitivní vazby i tyto vazby v češtině nejčastěji odpovídají větě vedlejší, srov. <I>I object to being treated as an errand-boy</I> namítám proti tomu, abych dělal poslíčka. Po některých slovesech gerundiální předmět alternuje s předmětem substantivním, infinitivním nebo větným, např. <I>you may rely on my being punctual</I> / <I>you may rely on it that I shall be punctual</I> můžete se spolehnout, že budu dochvilný – <I>you may rely on my punctuality</I> můžete se spolehnout na mou dochvilnost; <I>we agreed on extending our stay for a few days</I> / <I>we agreed to extend our stay for a few days</I> / <I>we agreed that we should extend our stay for a few days</I> dohodli jsme se, že svůj pobyt o několik dní prodloužíme; <I>I insist on your telling me the truth</I> / <I>I insist (on it) that you shall tell me the truth</I> trvám na tom, abyste mi řekl pravdu; <I>I don’t wonder at her taking offence</I> / <I>I don’t wonder that she took offence</I> nedivím se, že se urazila.
Zvláštností angličtiny je předložkový předmět větný. V češtině bezprostřední uvedení vedlejší věty předložkou neexistuje, nýbrž předložka řídí pouze fakultativní nebo obligatorní demonstrativum, které v hlavní větě na vedlejší větu odkazuje. V angličtině se tato konstrukce vyskytuje u většiny sloves s předložkovým předmětem. Předložku lze často vynechat, např. <I>have you decided (on) how we should proceed?</I> rozhodl jste se, jak máme postupovat?, <I>they were arguing (about) who was best suited to fill the post</I> dohadovali se (o tom), kdo se nejlépe hodí pro to místo, <I>she complained (of) how ill she felt</I> stěžovala si (na to), jak se cítí špatně, <I>I submit to what I regard as a necessity</I> podrobuji se tomu, co považuji za nezbytnost, <I>attend to what I am saying</I> dávej pozor na to, co říkám. Předložka může stát pouze před větou uvedenou zájmeny a adverbii na <I>wh-</I> (a <I>how</I>), nikoliv před větou uvedenou spojkou <I>that</I> (kromě <I>in that</I>, <I>save that</I>, <I>except that</I>, kde však už jde o složené [víceslovné] spojky).
Některá slovesa pojící se s předložkovým předmětem však tuto konstrukci netvoří, např. <I>I don’t care how it will turn out</I> je mi jedno, jak to dopadne. <I>I don’t care what you think</I> je mi jedno, co si myslíš.
Některá slovesa se pojí s předmětem předložkovým nebo předmětem přímý, např. <I>which nurse was attending on you</I> / <I>was attending you?</I> která sestra vás ošetřovala?; <I>will you watch over</I> / <I>watch my clothes while I have a swim?</I> pohlídáte mi šaty, co budu ve vodě? Změna ve vazbě je však většinou spojena se změnou významu, srov. <I>he touched my hand</I> dotkl se mé ruky – <I>to touch on a problem</I> dotknout se problému; <I>did you remark the similarity?</I> všiml jste si té podobnosti? – <I>he remarked on my late arrival</I> komentoval můj pozdní příchod; <I>did you get the books?</I> dostal jsi ty knihy? – <I>I can’t get at the books</I> nemohu se k těm knihám (na ty knihy) dostat; <I>to attend lectures</I> navštěvovat přednášky – <I>to attend to one’s work</I> hledět si své práce (zabývat se svou prací); <I>we met all their demands</I> vyhověli jsme všem jejich požadavkům – <I>we met with obstacles</I> setkali jsme se s překážkami (narazili jsme na překážky); u slovesa <I>fight</I> přímý předmět, např. <I>to fight the enemy</I>, implikuje „bojovat do vítězného konce“, kdežto předložkový předmět <I>to fight with</I> / <I>against the enemy</I> tuto implikaci nemá; podobně u slovesa <I>guess</I> přímý předmět implikuje dovršení děje: <I>did you guess the answer?</I> uhodl jste odpověď?, kdežto předložkový předmět nikoliv: <I>he guessed at an answer</I> hádal odpověď, dohadoval se odpovědi.'$
'146','0','13.37','13.37','Předložková rekce je v angličtině a češtině zčásti shodná, např. <I>adapt to sth.</I>, <I>adjust to sth.</I> přizpůsobit něčemu, <I>argue about sth.</I> dohadovat se o něčem, <I>believe in sth.</I> věřit v něco, <I>concentrate on sth.</I> soustředit se nač, <I>conform to sth.</I> přizpůsobit se čemu, <I>contribute to sth.</I> přispět k čemu, <I>hear about sth.</I> slyšet o něčem, <I>insist on sth.</I> trvat na čem, <I>learn about sth.</I> dovědět se o čem, <I>quarrel about sth.</I> hádat se oč, <I>recover from sth.</I> zotavit se z čeho, <I>rely on sb.</I> / <I>sth.</I> spolehnout se na koho / nač, <I>send for sb.</I> / <I>sth.</I> poslat pro koho / pro něco, <I>toy with sth.</I> pohrávat si s čím aj.
V mnoha případech se však liší.
(a) Angličtina má předložkový předmět, kde čeština má předmět přímý, např <I>account</I>
<I>for sth.</I> vysvětlit něco, <I>call for sth.</I> vyžadovat něco, <I>look for sb.</I> / <I>sth.</I> hledat někoho / něco, <I>call on sb.</I> navštívit někoho, <I>operate on sb.</I> operovat někoho, <I>comment</I>, <I>remark on sth.</I> komentovat něco, <I>wait on sb.</I> obsluhovat někoho, <I>disapprove of sb.</I> / <I>sth.</I> neschvalovat někoho / něco, <I>subscribe to sth.</I> předplácet něco aj. Srovnej též anglický předložkový předmět proti českému instrumentálu<I>: smell of sth.</I> páchnout čím, <I>taste of sth.</I> chutnat čím, <I>boast of sth.</I> vychloubat se čím<I>, deal in sth.</I> obchodovat čím, <I>excel in sth.</I> vynikat čím, <I>abound in sth.</I> oplývat čím, <I>economize on sth.</I> šetřit čím; proti genitivu <I>indulge in sth.</I> dopřávat si čeho.
(b) Angličtina má přímý předmět, kde čeština má předmět předložkový, např. <I>consider sth.</I> uvažovat o něčem, <I>consult sb.</I> / <I>sth.</I> poradit se s kým, nahlédnout do čeho, <I>discuss sth.</I> diskutovat o čem, <I>mention sth.</I> zmínit se o čem, <I>treat sb.</I> / <I>sth.</I> zacházet s kým / čím, pojednávat o čem (též léčit koho) aj.
(c) V obou jazycích je předložkový předmět, avšak předložka se liší, např. <I>aim at sb.</I> / <I>sth.</I> mířit na koho / nač, <I>ask for sth.</I> žádat oč, <I>apply for sth.</I> ucházet se oč, žádat oč, <I>attend to sth.</I> postarat se oč, <I>complain of sth.</I> / <I>sb.</I> stěžovat si nač / na koho, <I>deal with sth.</I> pojednávat o čem, zabývat se čím, <I>grumble about sth.</I> hubovat nač, <I>interfere in sth. (with sb.)</I> zasahovat (komu) do čeho, <I>long for sb.</I> / <I>sth.</I> toužit po kom / po čem, <I>look after sb.</I> / <I>sth.</I> starat se o koho / oč, <I>see to sth.</I> postarat se oč, <I>object to sth.</I> namítat proti čemu, <I>point to sth.</I> ukázat nač, <I>rejoice at sth.</I> radovat se z čeho, <I>think of sb.</I> / <I>sth.</I> myslet na koho / nač, přemýšlet o kom / o čem, <I>wait for sb.</I> / <I>sth.</I> čekat na koho / nač aj.'$
'147','0','13.38','13.38 Komplementace slovesa předmětem přímým a předložkovým','Četná slovesa vyžadují a mnoho sloves připouští doplnění dvěma předměty, přímým a předložkovým. Předložkový předmět, který je druhým předmětovým doplněním vedle předmětu přímého, pokud nealternuje s předmětem nepřímým nebo nemá-li sloveso proměnnou vazbu, nemůže být podmětem pasiva. Pasivní vazby sloves s přímým a předložkovým předmětem mají v podmětu přímý předmět z aktiva.
Lze rozlišit dva typy vazeb.
(a) Oba předměty, přímý i předložkový, mají neměnnou formu, např. <I>accuse sb. of sth.</I> obvinit někoho z něčeho, <I>assure sb. of sth.</I> ujistit koho o čem, <I>convict sb. of sth.</I> usvědčit koho z čeho, <I>convince sb. of sth.</I> přesvědčit koho o čem, <I>congratulate sb. on sth.</I> blahopřát komu k čemu, <I>charge sb. with sth.</I> obvinit koho z čeho, uložit komu co, <I>cure sb. of sth.</I> vyléčit někoho z něčeho, <I>deprive sb. of sth.</I> připravit koho oč, <I>fill the bucket with water</I> naplnit vědro vodou, <I>protect sb. from sth.</I> chránit koho před čím, <I>remind sb. of sth.</I> připomenout komu co, <I>rob sb. of sth.</I> oloupit koho oč, <I>suspect sb. of sth.</I> podezírat koho z čeho aj.
(b) Oba předmětové aktanty mohou mít formu jak přímého, tak předložkového předmětu, např. <I>he blamed the teacher for his failure</I> – <I>he blamed his failure on his teacher</I> svůj neúspěch dával za vinu svému učiteli<I>, entrust a task to sb.</I> svěřit někomu úkol – <I>entrust sb. with a task</I> pověřit někoho úkolem, <I>furnish an army with supplies</I> – <I>furnish supplies to an army</I> dodávat zásoby armádě, <I>present the visitors with souvenirs</I> obdarovat návštěvníky upomínkovými předměty – <I>present souvenirs to the visitors</I> darovat návštěvníkům upomínkové předměty, <I>provide a factory with modern equipment</I> – <I>provide modern equipment for a factory</I> opatřit pro továrnu moderní zařízení, <I>supply gas for an area</I> – <I>supply an area with gas</I> zásobovat (nějakou) oblast plynem, <I>trust one’s affairs to a solicitor</I> – <I>trust a solicitor with one’s affairs</I> svěřit své záležitosti advokátovi aj.
Zvláštní sémantickou skupinu tvoří slovesa s lokativním předmětem, např. <I>load a lorry with</I>
<I>coal</I> naložit nákladní auto uhlím – <I>load coal on(to) a lorry</I> naložit uhlí na nákladní auto, <I>he pointed his finger at me – he pointed at me with his finger</I> ukázal na mne prstem, <I>smear one’s</I>
<I>hands with grease – smear grease on one’s hands</I> umastit se (u/zamastit si ruce), <I>sow a garden</I>
<I>plot with vegetables – sow vegetables on a garden plot</I> nasázet si na záhon zeleninu, <I>stuff one’s</I>
<I>pockets with apples</I> nacpat si kapsy jablky – <I>stuff apples into one’s pockets</I> nacpat si jablka do kapes, <I>she wrapped her shoulders in her shawl</I> zahalila si ramena šátkem – <I>she wrapped her shawl</I>
<I>round her shoulders</I> ovinula si kolem ramen šátek aj. (viz 12.22.4).
K slovesným vazbám s dvěma předměty lze řadit vazby typu <I>catch sight of sb.</I> / <I>sth.</I> zahlédnout někoho / něco, <I>find fault with sb</I>. plísnit někoho, hledat na někom chyby, <I>give way to</I>
<I>sth.</I> povolit čemu, <I>keep pace with sb.</I> / <I>sth.</I> držet s kým / čím krok, <I>lose sight of sb.</I> / <I>sth.</I> ztratit koho / co ze zřetele, <I>lose touch with sb.</I> ztratit s někým kontakt, <I>lose track of sb.</I> už nebýt s kým ve styku, <I>make fun of sth.</I> / <I>sb.</I> dělat si z něčeho / někoho legraci, <I>make fuss over sth.</I> (na)dělat kvůli něčemu povyk (řeči), <I>make a mess of sth.</I> zřídit něco, nadělat někde zmatek, nepořádek, <I>make use</I>
<I>of sth.</I> využít něčeho, <I>put an end (a stop) to sth</I>. učinit něčemu konec<I>, set fire to sth.</I> zapálit něco, <I>shake hands with sb</I>. potřást si s někým rukama, <I>take account of sth</I>. vzít něco v úvahu, <I>take advantage of sth.</I> využít něčeho, <I>take care of sb.</I> / <I>sth.</I> starat se o někoho / o něco, <I>take note (notice)</I>
<I>of sth.</I> všimnout si čeho aj. V těchto případech máme co činit s ustálenými vazbami, které přecházejí k složeným (víceslovným) slovesům. Svědčí o tom pasivum typu <I>his brilliant career was put an end to by his premature death</I> jeho skvělou životní dráhu ukončila předčasná smrt, <I>the</I>
<I>opportunity was taken full advantage of</I> příležitosti bylo plně využito, jež se tvoří jako u monotranzitivních sloves: spojení <I>put an end</I>, <I>take advantage</I> atd. se chovají jako jednoslovná slovesa, k nimž přistupuje jeden (předložkový) předmět. V češtině tyto vazby často odpovídají slovesům s jedním předmětem, srov. <I>set fire to sth.</I> zapálit něco, <I>take</I>
<I>care of sth.</I> starat se o něco, <I>make use of sth.</I> využít něčeho aj.
Řazení těchto vazeb k slovesům s dvěma předměty se zakládá na možnosti konstruovat též pasivum svědčící o větněčlenské samostatnosti přímého předmětu, srov. <I>an end was put to his</I>
<I>brilliant career by his premature death</I>, <I>full advantage was taken of the opportunity</I> atd. Vazby tohoto typu jsou méně obvyklé a formální a nejspíše se vyskytují, je-li přímý předmět modifikován, např. <I>considerable notice was taken of every detail</I> každé podrobnosti byla věnována značná pozornost.'$
'148','0','13.39','13.39 Předmětové doplnění adjektiva','Přímý předmět se u adjektiv vyskytuje zřídka, např. po <I>worth</I> a <I>like</I>: <I>the picture is worth several</I>
<I>thousand pounds</I> ten obraz má cenu několika tisíc liber, <I>she is like her mother</I> je podobná matce.
Častější je předmět předložkový, např. <I>angry with sb.</I> / <I>at sth.</I> rozzlobený na někoho / na něco, <I>anxious about sb.</I> / <I>sth.</I> úzkostlivý o někoho / o něco, <I>aware of sth.</I> vědomý si čeho, <I>afraid of</I>
<I>sb.</I> / <I>sth.</I> bojící se koho / čeho, <I>averse to sth.</I> neochotný, nechtějící (něco dělat), <I>bad at sth.</I> nešikovný (špatný) na něco, <I>busy with sth.</I> zaměstnaný čím, <I>capable of sth.</I> schopný čeho, <I>certain</I>
<I>of (about) sth.</I> jistý čím, <I>(in)compatible with sth.</I> (ne)slučitelný s čím, <I>conscious of sth.</I> vědomý si čeho, <I>content with sth.</I> spokojený s čím, <I>dependent on sth.</I> / <I>sb.</I> závislý na čem / kom, <I>devoid of sth.</I> prostý čeho, <I>due to sb.</I> / <I>sth.</I> pocházející od koho, vzniklý z čeho, <I>familiar with sth.</I> obeznámen s čím, <I>famous for sth.</I> slavný čím, <I>(be) fond of sth.</I> (mít) něco rád, <I>free from sth.</I> prost čeho, <I>good</I>
<I>at sth.</I> dobrý (šikovný) na něco, <I>guilty of sth.</I> vinný čím, <I>innocent of sth.</I> nevinný čím, <I>intent on</I>
<I>sth.</I> dychtivý čeho, <I>keen on sth.</I> horlivý, nadšený pro něco, <I>responsible for sth.</I> odpovědný zač, <I>severe on sb.</I> přísný na koho, <I>subject to sth.</I> / <I>sb.</I> podléhající komu / čemu, <I>sure of (about) sth.</I> jistý čím aj. Např. <I>we are anxious about your health</I> bojíme se o vaše zdraví, <I>I am not aware of any neglect of duty</I> nejsem si vědom žádného zanedbání povinnosti, <I>I am content with what I have</I> jsem spokojen s tím, co mám, <I>his face was devoid of any expression</I> jeho obličej byl zcela bez výrazu (byl prost jakéhokoliv výrazu), <I>she is keen on sports</I> je horlivá sportovkyně apod.
Některá adjektiva mají předmět infinitivní, např. <I>apt</I>, <I>liable</I>, <I>prone</I> náchylný, mající sklon, <I>hesitant</I> váhavý, <I>reluctant</I> zdráhající se, <I>willing</I> ochotný aj.; <I>porcelain is apt to chip</I> porcelán se snadno otluče, <I>she was reluctant to leave the children alone</I> zdráhala se nechat děti samotné, <I>they</I>
<I>are willing to pay any price</I> jsou ochotni zaplatit jakoukoliv cenu apod.
<ref id="13.39/L01">Literatura: Allerton 1978, Daneš 1968, 1971a, b, Fillmore 1965, 1970, Halliday 1967–68, Hausenblas 1954, 1958, 1959, Hawkins R. 1981a, Jespersen 1909–1949, III (kap. 12–14), Kirchner 1952, Konderski 1973, Konečná 1966, 1968, Kořenský 1971, Luelsdorff 1981, Poldauf 1954, 1955b, 1962, Quirk et al. 1972: 355–357, Šmilauer 1954, 1955.</ref>'$
'149','0','13.4','13.4 Příslovečné určení','Příslovečné určení je větný člen, který rozvíjí především sloveso, a to podobným způsobem, jako přívlastek rozvíjí substantivum, srov. <I>there was a rapid fall in temperature</I> došlo k rychlému poklesu teploty – <I>the temperature fell rapidly</I> teplota rychle klesla. Příslovečné určení dále modifikuje adjektivum, např. <I>a vaguely familiar face</I> matně povědomý obličej; adverbium, např. <I>it</I>
<I>is rather late</I> je dost pozdě; předložkovou vazbu, např. <I>this is somewhat at variance with our experience</I> to je poněkud v rozporu s našemi zkušenostmi; i větu vedlejší, např. <I>this is precisely</I>
<I>what I mean</I> to je přesně to, co mám na mysli. Příslovečné určení může též různými způsobem modifikovat obsah celé věty, např. <I>surprisingly, she didn’t keep us waiting</I> kupodivu nás nenechala čekat. Podle toho, zda modifikuje větný člen nebo obsah celé věty, dělí se příslovečné určení na dva základní typy, začleněné do větné stavby (<I>adjuncts</I>) a nezačleněné do větné stavby, příslovečné určení větné (<I>sentence</I>
<I>adverbials</I>).'$
'150','0','13.41','13.41 Příslovečné určení začleněné do větné stavby','Příslovečné určení začleněné do větné stavby je závislý větný člen, který rozvíjí přísudek, přívlastek, příslovečné určení, popř. jiné větné členy. Jeho začleněnost do syntaktické struktury věty lze u většiny typů zjistit otázkovým testem, např. <I>yesterday he went to work by car</I> včera jel do práce autem. <I>How did he go to work yesterday?</I> – <I>By car.</I> Jak jel včera do práce? – Autem (určení prostředku). <I>Where did he go by car yesterday?</I> – <I>To work.</I> Kam jel včera autem? – Do práce (určení místa). <I>When did he go to work by car? – Yesterday.</I> Kdy jel do práce autem? – Včera (určení času).
Frekvenční určení typu <I>usually</I> (obvykle), která nepřipouštějí doplňovací otázku, lze kontrastovat s jinými určeními tohoto typu, srov. <I>He doesn’t usually go to work by car, but he</I>
<I>does so occasionally.</I> Obvykle do práce nejezdí autem, ale příležitostně ano.
V případě modifikace přívlastku nebo příslovečného určení se lze ptát pomocí <I>how</I>, srov. <I>How large is your office?</I> Jak velká je vaše kancelář? <I>How far is it?</I> Jak je to daleko? Na příslovečné určení míry se ptáme <I>to what extent?</I> Do jaké míry? (viz 13.41.26).
Důležitým a u některých typů jediným formálním kritériem je postavení ve větě. Přestože je postavení příslovečného určení do značné míry variabilní (viz 14.12), pro jednotlivé typy je určitá pozice základní a možnost výskytu v této pozici může určovat typ adverbiálního určení. Tak většina příslovečných určení slovesa (místní, časová, způsobová aj.) má základní postavení za slovesem (má-li sloveso předmět, za předmětem), např. <I>he stuck a stamp on the envelope</I> nalepil na obálku známku, <I>they rented a boat for the summer</I> najali si na léto člun, <I>I have told you</I>
<I>everything frankly</I> řekl jsem vám všechno upřímně (otevřeně). Zejména pro příslovečné určení způsobu je tato pozice určující, neboť u některých adverbií se při změně postavení mění i jejich syntaktická funkce, srov. poslední příklad, který lze parafrázovat <I>I have told you everything in a</I>
<I>frank manner</I> [= upřímným (otevřeným) způsobem] (příslovečné určení způsobu), a <I>frankly, I have</I>
<I>told you everything</I> upřímně (otevřeně) řečeno, řekl jsem vám všechno (s parafrází <I>frankly</I>
<I>speaking</I> otevřeně řečeno nebo <I>if I may speak frankly</I> mohu-li mluvit otevřeně).
Příslovečné určení modifikující jiné větné členy než přísudek a většina příslovečných určení vytýkacích se vyznačují postavením před výrazem, ke kterému přísluší, např. <I>he gave a fairly</I>
<I>exhaustive account</I> podal dost vyčerpávající zprávu (výklad), <I>they received us very politely</I> přijali nás velmi zdvořile, <I>don’t drive so fast</I> nejeď tak rychle. Tato pozice je příznačná i pro příslovečné určení míry intenzifikující nebo oslabující lexikální význam přísudku, např. <I>he badly needs a rest</I> nutně si potřebuje odpočinout.
Pro syntaktickou strukturu věty je příslovečné určení většinou členem fakultativním, srov. <I>I shan’t keep you long</I> nezdržím vás dlouho (<I>I shan’t keep you</I> je úplná věta); podobně <I>they were</I>
<I>more or less satisfied</I> byli více méně spokojeni (srov. <I>they were satisfied</I>). Obligatorním větným členem může být ve větném tyu S-V-Adv, např. <I>the funeral is on Monday</I> pohřeb je v pondělí, <I>nobody could have got inside</I> nikdo se nemohl dostat dovnitř (viz 12.22.12), dále ve větném typu S-V-O-Adv, např. <I>you have set my mind at rest</I> uklidnil jste mě (viz 12.22.5) a ve větném typu dispozičním (viz 12.22.12d), např. <I>this bread toasts well</I> tento (druh) chleba se dobře opéká.'$
'151','0','13.41.1','13.41.1 Realizace příslovečného určení','Příslovečné určení se nejčastěji vyjadřuje adverbiem, např. <I>put it here</I> dejte to sem, <I>are you free</I>
<I>now?</I> máš teď čas?, <I>he waited patiently</I> čekal trpělivě, <I>he entirely disregarded my warning</I> zcela ignoroval moje varování.
Vztah mezi adverbiem a příslovečným určením je velmi těsný, neboť syntaktická funkce adverbia se omezuje v zásadě jen na příslovečné určení (atributivní funkce adverbia je výjimečná, viz 2.24). Možnost adverbiální proformy nebo substituce adverbiem tedy jednoznačně určuje syntaktickou funkci jakéhokoliv výrazového prostředku jakožto příslovečné určení, srov. <I>the car is</I>
<I>in the garage</I> auto je v garáži, <I>the car is there</I> auto je tam (příslovečné určení místa) – <I>the car is in</I>
<I>good repair</I> auto je v dobrém stavu, <I>the car is</I> *<I>there</I> auto je *tam (jmenná část přísudku); <I>they</I>
<I>treated him with respect – they treated him respectfully</I> jednali s ním uctivě (příslovečné určení způsobu).
Příslovečné určení se dále vyjadřuje substantivem buď samotným, nebo s předložkou, např. <I>she went home</I> šla domů, <I>they travelled first-class</I> cestovali první třídou, <I>he</I>
<I>doesn’t care a pin</I> nedbá (o to) ani za mák, <I>the river has risen two feet</I> řeka stoupla o dvě stopy; <I>she put the flowers in</I>
<I>water</I> dala květiny do vody, <I>it was misty in the morning</I> ráno bylo zamlženo, <I>they listened with</I>
<I>great interest</I> poslouchali s velkým zájmem. Adverbiální určení vyjádřená samotným substantivem jsou dost řídká, avšak předložkové vazby s adverbiální funkcí jsou běžné skoro u všech typů příslovečných určení (viz 9.2, 9.3), srov. <I>he propped the ladder against the wall</I> opřel žebřík o zeď (určení místní), <I>we can’t give you a definite answer for the present</I> prozatím vám nemůžeme dát určitou odpověď (určení temporální), <I>he spoke in a whisper</I> mluvil šeptem (určení způsobu), <I>they went by train</I> jeli vlakem (určení prostředku), <I>he put the fire out with a fire-extinguisher</I> uhasil oheň hasicím přístrojem (určení nástroje), <I>the children jumped for joy</I> děti skákaly radostí (určení příčiny), <I>closed for stock-taking</I> zavřeno za účelem inventury (určení účelu) atd.
Příslovečné určení rozvíjející syntaktickosémantickou strukturu slovesa někdy hraničí s předmětem. V zásadě jsou však tyto větné členy od sebe zřetelně odlišeny. Vztah mezi slovesem a předmětem je těsnější než mezi slovesem a příslovečným určením, což se projevuje mimo jiné tím, že předmět je častěji členem obligatorním, kdežto příslovečné určení je většinou fakultativní. Forma předmětu je určena slovesnou rekcí, čímž se liší od formy příslovečného určení, která je na slovesné rekci nezávislá. Na sémantické rovině předmět představuje účastníka slovesného děje, zatímco příslovečné určení vyjadřuje určení okolnostní. Tyto rozdíly se projevují v možnosti pasivizace slovesné vazby s předmětem a v odlišných tázacích proformách předmětu a příslovečného určení (viz 13.31), srov. <I>he reported on the journey</I> (a) podal zprávu (referoval) o cestě (předmět: <I>the journey was reported</I>
<I>on</I> o cestě byla podána zpráva [o cestě bylo referováno]; <I>What did he report on?</I> O čem podal zprávu [referoval]?) (b) podal zprávu [referoval] na cestě (příslovečné určení: <I>When did he report?</I> Kdy podal zprávu? bez možnosti pasivizace, ale s možností obměny formy příslovečného určení, např. <I>he reported during the</I>
<I>journey</I> podal zprávu během cesty, <I>he reported when (he was) still on the journey</I> podal zprávu, když byl ještě na cestě apod.).
V okrajových oblastech se však tyto větné členy stýkají. Syntakticky nevyhraněné případy se vyznačují některými rysy obou kategorií, takže se zčásti podobají předmětu, zčásti příslovečnému určení (viz 13.31.14–15). Tak v případě <I>she wept a tear or two</I> uronila jednu nebo dvě slzy (doslova <I>plakala</I>) máme přes formální podobnost s předmětem spíše co činit s příslovečným určením, neboť se neptáme *<I>What did she weep?</I>, nýbrž <I>How much did she weep?</I>, a není možnost pasivizace. Naproti tomu <I>she shed a tear or two</I> (uronila jednu nebo dvě slzy) je vazba s předmětem, srov. <I>few tears were shed over his death</I> nad jeho smrtí bylo uroněno málo slz. Avšak ani pasivizace není v angličtině naprosto spolehlivým kritériem předmětu, neboť se ojediněle vyskytuje i u intranzitivních sloves s příslovečným určením, srov. <I>the house doesn’t</I>
<I>seem to be lived in</I> zdá se, že v tom domě nikdo nebydlí, <I>the bed hasn’t been slept in</I> v posteli nikdo nespal, <I>a suitcase that can be sat upon may come in handy</I> kufr, na kterém se dá sedět, se může hodit.
Příslovečné určení se dále vyjadřuje větou vedlejší (viz 16.23), např. <I>stay where you are</I> zůstaňte, kde jste (příslovečná věta místní), <I>while there is life, there is hope</I> dokud trvá život, je naděje (věta časová). Na rozdíl od češtiny lze po některých spojkách vynechat podmět a sponové sloveso, např. <I>although in good health, he was pale and thin</I> ačkoliv byl zdráv, byl bledý a hubený.
Příslovečné určení se též vyjadřuje vazbami neurčitých tvarů slovesných: infinitivem, např. <I>they ran in little groups so as not to impede traffic</I> běželi v malých skupinkách, aby nepřekáželi dopravě (infinitiv účelový, viz 15.16.1); participiem, např. <I>he ran up the stairs, taking two at a time</I> běžel nahoru po schodech (a bral je) po dvou, <I>when first published the book excited little</I>
<I>attention</I> když byla kniha prvně uveřejněna, vzbudila malou pozornost (viz 15.32); gerundiem, např. <I>they went bathing</I> šli se koupat, <I>he entered without knocking</I> vstoupil bez zaklepání (viz 15.25).
České příslovečné určení někdy v angličtině odpovídá jiným větným členům, zejména přívlastku v případech, kdy proti české predikaci verbální je anglická predikace verbonominální (viz 13.23.12b, 13.23.22), např. <I>she is a slow learner</I> učí se pomalu, <I>they made a hasty retreat</I> spěšně ustoupili, <I>she gave a shrill cry</I> pronikavě vykřikla.'$
'152','0','13.41.2','13.41.2 Sémantické třídy příslovečného určení',$
'153','0','13.41.21','13.41.21 Příslovečné určení místa','Vyjadřuje se jednak adverbii, která tvoří více méně uzavřený soubor, např. <I>here</I> zde, <I>there</I> tam, <I>up</I> nahoru, <I>down</I> dolů, <I>upstairs</I> nahoře (v horním poschodí), <I>downstairs</I> dole (v dolním poschodí), <I>in</I> doma, <I>out</I> venku, <I>outside</I>, <I>outdoors</I> venku, <I>away</I> pryč, <I>back</I> zpět, <I>somewhere</I> někde (a ostatní adverbia na -<I>where</I>), <I>south</I> jižně (<I>north</I> severně, <I>east</I> východně, <I>west</I> západně), <I>far</I> daleko, <I>near</I>, <I>nearby</I> blízko, <I>opposite</I> naproti, <I>underground</I> pod zemí, <I>abroad</I> v cizině aj. (viz 7.5–7).
Příslovečné určení místa se dále vyjadřuje substantivy a předložkovými substantivními vazbami, např. <I>Which way shall we go?</I> Kudy půjdeme? <I>There is a fountain in the square</I>. Na náměstí je kašna. <I>He lives round the corner.</I> Bydlí za rohem.
Místní určení se dělí na dvě základní skupiny, poziční (odpovídající na otázku <I>kde</I>) a směrová (odpovídající na otázku <I>kam</I>). Na rozdíl od češtiny, v níž se poziční a směrová určení z velké části liší tvarem, v angličtině většina místních určení může označovat jak pozici, tak směr. I samotný tázací výraz <I>where</I> se táže jak na pozici, srov. <I>Where is it?</I> Kde to je?, tak na směr: <I>Where are you going?</I> Kam jdete? Rozdíl mezi pozicí a směrem se tedy většinou vyjadřuje jen slovesem (slovesa pohybová se pojí s příslovečným určením směru, slovesa polohová s určením pozičním). Pouze předložková spojení typu <I>v</I> a <I>do</I>, <I>k</I> se většinou liší (v <I>in</I>, <I>at</I>; do, k (<I>in)to</I>, <I>towards</I>). Srovnej <I>she isn’t here</I> není tady, <I>come here</I> pojď sem, <I>the bedrooms are upstairs</I> ložnice jsou nahoře, <I>he ran upstairs</I> běžel nahoru, <I>he is abroad</I> je v cizině, <I>he went abroad</I> odjel do ciziny, <I>there was a lamp over the table</I> nad stolem visela lampa, <I>he reached for the salt-cellar over the table</I> sáhl přes stůl pro slánku, <I>we turned off the main road</I> odbočili jsme z hlavní silnice, <I>the village is off the main road</I> (ta) vesnice je mimo hlavní silnici, <I>she spilt some tea on the</I>
<I>carpet</I> rozlila trochu čaje na koberec, <I>there is a stain on the carpet</I> na koberci je skvrna aj. S rozlišením pozičního a směrového určení se setkáváme v případech jako <I>we had a walk in the</I>
<I>wood</I> prošli jsme se v lese, <I>he walked to(wards) the wood</I> šel (směrem) k lesu, <I>the students</I>
<I>assembled in the lecture hall</I> studenti se shromáždili v přednáškové síni, <I>the students crowded</I>
<I>into</I>
<I>the lecture hall</I> studenti se nahrnuli do přednáškové síně, <I>they are at home (at school, in the</I>
<I>library)</I> jsou doma (ve škole, v knihovně), <I>we are going home (to school, to the library)</I> jdeme domů (do školy, do knihovny).
<note id="13.41.21/P01">Poznámka 1: Slovesa typu <I>dát něco někam</I> nemají předložku <I>to</I>, nýbrž <I>in</I>, srov. <I>he put the matches in his pocket</I> dal si zápalky do kapsy, <I>she placed her deck-chair in the shade</I> postavila si lehátko do stínu, <I>I inserted the key in the</I>
<I>lock</I> vsunul jsem klíč do zámku aj.</note>
<note id="13.41.21/P02">Poznámka 2: V americké angličtině se užívá <I>home</I> (bez <I>at</I>) i ve významu „doma“: <I>Are they home?</I> Jsou doma?</note>
Stojí-li místní určení u slovesa s předmětem, může se vztahovat jak k předmětu, tak k podmětu. V případech jako <I>he replaced the book on the shelf</I> (vrátil knihu na polici) se lokalizace týká pouze předmětu. Ve větě <I>he read the book in England</I> (četl tu knihu v Anglii) se lokalizace týká celé predikace a lze ji parafrázovat <I>he read the book when he was in England</I> četl tu knihu, když byl v Anglii. Ve větě <I>I keep some tools in the garage</I> (mám nějaké nářadí v garáži) se lokalizace týká jen předmětu, avšak na rozdíl od <I>he replaced the book on the shelf</I> je lokalita podmětu a předmětu různá. Někdy je vztah místního určení k jmenným členům nejasný: <I>he spoke</I>
<I>about the incident at the Club</I> mluvil o té události v klubu (1) mluvil o té události, když byl v klubu; (2) mluvil o té události, k níž došlo v klubu (v tomto případě má předložková vazba funkci atributu modifikujícího <I>incident</I>).
Místní určení je v některých případech obligatorním větným členem (viz 12.22.12 a 12.22.5), např. <I>the road leads to the airport</I> silnice vede na letiště, <I>I left my glasses on my bedside</I>
<I>table</I> nechal jsem (zapomněl jsem si) brýle na na nočním stolku. Organickým doplněním sémantické struktury slovesa je určení směru po slovesech pohybu, i když se tato slovesa mohou vyskytovat i bez příslovečného určení (viz 12.22.11), např. <I>the train went into the tunnel</I> vlak vjel do tunelu, <I>we arrived at the port</I> dojeli jsme do přístavu, <I>the boys rushed out of the classroom</I> chlapci se vyřítili ze třídy. Volnějším, syntakticky fakultativním doplněním je místní určení v případech jako <I>have you a typewriter at hom</I>e? máte doma psací stroj?, <I>we stopped for lunch at</I>
<I>a country inn</I> zastavili jsme se na oběd ve venkovském hostinci. V těchto případech může být pouhou místní (situační) kulisou vlastního děje nebo události, a pak je možné i počáteční postavení, aniž změna pozice ovlivní příslušnost místního určení k tematické části věty (viz 14.31), např. <I>The crafts and trade were of course practised only to a limited extent in Sparta.</I> / <I>In Sparta the crafts</I>
<I>and trade were of course practised only to a limited extent</I>. Řemesla a obchod se ve Spartě provozovaly ovšem jen v omezené míře.
Po slovese <I>be</I> se často vyskytují místní předložkové vazby s abstraktním významem, např. <I>he was in a good humour</I> byl v dobré náladě, <I>I am in doubt</I> jsem na pochybách, <I>the book is out of</I>
<I>print</I> kniha je rozebrána, <I>are you on good terms with them?</I> jste s nimi v dobrých stycích?, <I>the</I>
<I>task is beyond her abilities</I> ten úkol je nad její schopnosti aj. Tyto předložkové vazby nepředstavují příslovečné určení místa (nelze se na ně ptát pomocí <I>where</I>?), nýbrž jmennou část přísudku, neboť mají podobnou funkci jako adjektivum, srov. <I>he is good-humoured</I> je dobrosrdečný, <I>the book is unavailable</I> ta kniha není k dostání apod. (viz 13.23.13).
Příslovečné určení místa stojí nejčastěji na konci věty, např<I>. put it here</I> dejte to sem, <I>I’ll</I>
<I>take you home</I> zavezu vás domů apod. Na začátku věty může stát místní určení situační, zejména je-li vyjádřeno předložkovou vazbou, např. <I>outside, the storm raged itself out</I> bouře se venku utišila (vyzuřila), <I>beyond the arctic circle the vegetation is scarce</I> za polárním kruhem je vegetace chudá. Místní určení vyjádřené adverbii typu <I>here</I>, <I>there</I>, <I>up</I>, <I>down</I>, <I>away</I> apod. se vyskytuje v čele věty zpravidla jen u intranzitivních sloves v prostém prézentu nebo préteritu jako stylistický prostředek literárního jazyka nebo jako prostředek vyjadřování emotivního. Je-li podmět substantivní, nastává inverze (viz 14.37).
Obsahuje-li věta též příslovečné určení způsobu, místní určení zpravidla stojí za ním, např. <I>she settled herself comfortably on the sofa</I> usadila se pohodlně na pohovce, <I>he stuffed the</I>
<I>banknotes carelessly into his pocket</I> nacpal si bankovky nedbale do kapsy. Jestliže však má určení způsobu vyšší stupeň výpovědní dynamičnosti, tj. zejména je-li rozvito, a je-li místní určení vyjádřeno jedním slovem (adverbiem), je pořadí opačné, např. <I>you’ve got here very quickly</I> dostal jste se sem velmi rychle. Pokud jde o vzájemné postavení určení místního a časového, stojí-li obě určení za slovesem, projevuje angličtina silnou tendenci řadit je ve sledu místo – čas, např. <I>I’ll ring</I>
<I>you up at the office tomorrow</I> zavolám vám zítra do kanceláře.'$
'154','0','13.41.22','13.41.22 Příslovečné určení času','Vyjadřuje se adverbii, substantivy, předložkovými vazbami a větami vedlejšími, např. <I>now</I> nyní, <I>then</I> tehdy, <I>today</I> dnes, <I>late</I> pozdě, <I>again</I> opět, <I>afterwards</I> potom, <I>previously</I> dříve, <I>presently</I> brzo aj.; <I>last week</I> minulý týden, <I>next month</I> příští měsíc, <I>a long time</I> dlouho, <I>a while</I> chvíli aj.; <I>in</I>
<I>the evening</I> večer, <I>on Tuesday</I> v úterý, <I>at noon</I> v poledne, <I>at eight o’clock</I> v osm hodin, <I>at present</I> v současné době, <I>before Christmas</I> před Vánocemi, <I>during the war</I> za války, <I>in winter</I> v zimě aj.; <I>make hay while the sun shines</I> suš seno, když (zatímco) svítí slunce (= kuj železo, dokud je žhavé).
Časová určení se dělí na několik skupin:
(a) Časová určení odpovídající na otázku <I>when?</I> kdy? a substituovatelná adverbiální proformou <I>then</I> tehdy, pak, např. <I>see you on Sunday</I> na shledanou v neděli, <I>the train is due in five minutes</I> vlak má přijet za pět minut, <I>the post must</I>
<I>be filled by January (within a month)</I> místo musí být obsazeno do ledna (do měsíce).
Časová určení odpovídající na otázku <I>when</I> zařazují děj nebo událost buď přímo, např. <I>a</I>
<I>few days ago</I> před několika dny, <I>in the reign of Charles IV</I> za vlády Karla IV. apod., nebo relativně (vzhledem, k přítomnosti nebo k jinému časovému určení), např. <I>first</I> zpočátku<I>, finally</I> nakonec, <I>at</I>
<I>once</I> ihned, <I>later</I> později, <I>before</I>, <I>earlier</I>, <I>previously</I>, <I>formerly</I> dříve, <I>next</I> dále, <I>originally</I> původně aj.
Časová určení první skupiny stojí zpravidla na konci, např. <I>the match takes place the day</I>
<I>after tomorrow</I> zápas se koná pozítří, <I>his first books appeared in the sixties</I> jeho první knihy vyšly v šedesátých letech. Vytváří-li časové určení pouhou kulisu děje, může stát též na začátku. Postavení v tomto případě nic nemění na nízkém stupni jeho výpovědní dynamičnosti (jde o tematickou složku, ať stojí na začátku, nebo na konci), srov. <I>People don’t get enough exercise</I>
<I>nowadays</I> / <I>Nowadays people don’t get enough exercise.</I> Lidé dnes nemají dost pohybu.
<I>Just</I> právě (teď) se klade za první složku složeného tvaru, např. <I>wer’re just leaving</I> právě odcházíme.
<I>Now</I> a <I>then</I> mohou stát na začátku, uprostřed i na konci, např. <I>now she’s resting</I> / <I>she’s</I>
<I>now resting</I> / <I>she’s resting now</I> nyní odpočívá.
Většina časových určení druhé skupiny se vyskytuje na začátku, uprostřed i na konci, např. <I>originally he studied medicine</I> / <I>he originally studied medicine</I> / <I>he studied medicine originally</I> původně studoval lékařství, <I>immediately the nurse called the doctor</I> / <I>the nurse immediately called</I>
<I>the doctor</I> / <I>the nurse called the doctor immediately</I> ošetřovatelka okamžitě zavolala lékaře. V závislosti na sémantické struktuře věty a na kontextu může mít koncové postavení rematickou funkci, srov<I>. the nurse immediately called the doctor</I> ošetřovatelka ihned zavolala lékaře – <I>the nurse called the doctor immediately</I> ošetřovatelka zavolala lékaře okamžitě.
<note id="13.41.22/P01">Poznámka: <I>Once</I> ve významu „jednou, kdysi“ může stát uprostřed, na konci nebo na začátku, srov. <I>he once earned a lot of money</I> / <I>he earned a lot of money once</I> / <I>once he earned a lot of money</I> kdysi vydělával spoustu peněz; ve významu frekventativním (v protikladu k <I>twice</I> dvakrát atd., viz (c)), stojí zpravidla na konci, srov. <I>I’ve</I>
<I>been there (only) once</I> byl jsem tam (jen) jednou. (<I>Once</I> spojka viz 16.23.2.)</note>
(b) Časová určení odpovídající na otázku <I>how long</I>? jak dlouho? nebo <I>for how long</I> (for <I>what period of time)?</I> po jakou dobu?, např. <I>the fine weather lasted till the end of September</I> pěkné počasí vydrželo do konce září, <I>the pain kept me awake all night</I> pro bolest jsem celou noc nespal, <I>she is temporarily engaged as a guide</I> je dočasně zaměstnána jako průvodkyně, <I>the post-office is open from eight to six</I> pošta je otevřená od osmi do šesti.
Pojí-li se časové určení typu <I>how long</I> s perfektem, vyjadřuje dobu, která trvá do okamžiku, kdy je věta pronesena (inkluzivní perfektum, viz 8.82.21b), např. <I>I have known him all</I>
<I>my life</I> znám ho celý svůj život, <I>he has held the office for several years</I> zastává tu funkci už několik let<I>, I haven’t seen her since Thursday</I> neviděl jsem ji od čtvrtka, <I>he has been in conference</I>
<I>with the director since he came</I> od té doby, co přišel, je na poradě u ředitele.
<note id="13.41.22/P02">Poznámka 1: <I>For</I> je v případech odpovídajících českému <I>po</I> (dobu čeho) fakultativní, srov. <I>he has</I>
<I>held the office several years</I> zastává tu funkci (po) několik let. Obvykle se nevynechává po záporu a v počáteční pozici, např. <I>he hasn’t been here for three weeks</I> nebyl tady už tři neděle, <I>for a long</I>
<I>time he had to struggle for recognition</I> dlouho musel bojovat o uznání. V případech jako <I>all day</I> / <I>the whole day</I> celý den, <I>all night</I> / <I>the whole night</I> celou noc, <I>all (my) life</I> celý (můj) život apod. užití <I>for</I> není možné. Naproti tomu, odpovídá-li předložková vazba s <I>for</I> českému <I>na</I>, je <I>for</I> obligatorní, srov. <I>we shall have guests for Christmas</I> budeme mít na Vánoce hosty.</note>
<note id="13.41.22/P03">Poznámka 2: Samotné <I>long</I> se užívá většinou jen v otázce a po záporu. V oznamovací kladné větě se užívá <I>(for) a long time</I>, srov. <I>has she been married long?</I> je už dlouho vdaná?, <I>she hasn’t been</I>
<I>married long</I> není dlouho vdaná, <I>she has been married (for) a long time</I> je už dlouho vdaná. Pokud je samotné <I>long</I> v oznamovací kladné větě, bývá v interverbální pozici, např. <I>he has long</I>
<I>been dead</I> je už dlouho mrtev.</note>
Časová určení typu <I>how long</I> stojí zpravidla na konci, pouze jednoslovná (vyjádřená adverbiem) mohou stát mezi podmětem a slovesem, resp. za prvním pomocným slovesem, např. <I>he left home in 1980 and has not been heard of since (has not since been heard of)</I> odešel z domova v r. 1980 a od té doby o něm není zpráv; <I>he was momentarily nonplussed</I> na okamžik byl vyveden z míry. Patří-li adverbium k rématu, stojí na konci, srov. <I>he has been appointed to the</I>
<I>post permanently</I> byl do toho místa jmenován na trvalo, <I>she is doing it only temporarily</I> dělá to jen dočasně.
(c) Časová určení odpovídající na otázku <I>how often?</I> jak často? <I>how many times?</I> kolikrát?
Dělí se na dvě skupiny: určení vyjadřující určitou častost a určení vyjadřující neurčitou častost. K první skupině patří např. <I>once</I> jednou, <I>twice</I> dvakrát, <I>three times</I> třikrát apod., <I>again</I> opět, zase, <I>every day</I> každý den, <I>every other day</I> každý druhý den, <I>every two hours</I> každé dvě hodiny, <I>daily</I> denně, <I>weekly</I> týdně, <I>monthly</I> měsíčně, <I>quarterly</I> čtvrtletně, <I>annually</I>, <I>yearly</I> ročně, <I>once a month</I> jednou měsíčně, <I>twice a day</I> dvakrát denně, <I>twice weekly</I> dvakrát týdně apod.
<note id="13.41.22/P04">Poznámka: V odborném jazyce se vyskytují určení s prefixem <I>bi-</I> a <I>semi-,</I> např. <I>bi-annually</I> dvouletně, <I>semi-annually</I> pololetně apod., a vazba s latinskou předložkou <I>per</I>, např. <I>Three times</I>
<I>per hour</I> třikrát za hodinu, <I>seventy miles per hour</I> sedmdesát mil za hodinu.</note>
Časová určení vyjadřující určitou častost stojí většinou na konci, např. <I>maintenance dose is</I>
<I>one tablet twice daily</I> udržovací dávka je dvakrát denně jedna tableta, <I>subscription is paid</I>
<I>quarterly</I> předplatné se platí čtvrtletně.
Časová určení vyjadřující neurčitou častost jsou např. <I>always</I> vždy, <I>invariably</I> stále, vždy, <I>continually</I>, <I>continuously</I> stále, <I>incessantly</I> ustavičně, nepřetržitě, <I>usually</I>, <I>generally</I> obvykle, <I>normally</I> normálně, <I>regularly</I> pravidelně, <I>often</I>, <I>frequently</I> často, <I>sometimes</I> někdy, <I>occasionally</I> příležitostně, <I>from time to time</I> čas od času, <I>now and then</I> občas, <I>on occasion</I> občas, příležitostně, <I>rarely</I>, <I>seldom</I> zřídka, <I>hardly ever</I>, <I>scarcely ever</I> skoro nikdy, <I>never</I> nikdy. Jednoslovná určení, popř. někdy i víceslovná, stojí mezi podmětem a slovesem (je-li slovesný tvar složený, za první složkou; u verbonominálního přísudku s <I>be</I> za <I>be</I>), např<I>. I</I>
<I>have always wished to</I>
<I>visit Greece</I> vždycky jsem si přál navštívit Řecko, <I>the tournament usually takes place in May</I> turnaj se obvykle koná v květnu, <I>do you often oversleep</I>? zaspíte často?, <I>he is sometimes moody</I> je někdy náladový, <I>we can rarely afford such luxuries</I> zřídka si můžeme dovolit takový přepych, <I>work of this kind is hardly ever lucrative</I> taková práce není skoro nikdy výnosná, <I>his intention</I>
<I>has never been carried out</I> jeho záměr nikdy nebyl uskutečněn.
<note id="13.41.22/P05">Poznámka 1: Stejné postavení mají <I>already</I> již, už, <I>yet</I> ještě, už, <I>still</I> (stále) ještě. <I>Already</I> a <I>yet</I> mají do značné míry komplementární distribuci, <I>already</I> se vyskytuje v kladné větě oznamovací, <I>yet</I> v otázce a po záporu, srov. <I>I have already told him</I> už jsem mu to řekl, <I>I haven’t yet told him</I> ještě jsem mu to neřekl, nebo v koncovém postavení <I>I haven’t told him yet</I>, které je obvyklé v otázce: <I>Have you told him yet?</I> Už jsi mu to řekl? <I>Already</I> v otázce viz 12.12.1c. Také <I>y</I>et a <I>still</I> jsou do značné míry komplementární, srov. <I>He is still here</I> ještě je tady – <I>he isn’t here yet</I> ještě tady není.</note>
<note id="13.41.22/P06">Poznámka 2: <I>Ever</I> ve významu „(ně)kdy“ se vyskytuje jen v otázce a po záporu (pak se rovná <I>never</I>), srov. <I>Does he ever admit that he is in error?</I> Připustí někdy, že se mýlí?, <I>he hasn’t ever</I>
<I>mentioned it</I> nikdy se o tom nezmínil. V kladné oznamovací větě <I>ever</I> znamená „vždy“ a vyskytuje se hlavně v ustálených výrazech <I>for ever</I> navždy, pořád, <I>ever after</I>, <I>ever since</I> od té doby stále (pořád).</note>
Předložkové vazby a koordinované výrazy stojí na začátku nebo na konci, např. <I>from time</I>
<I>to time she looked out of the window</I> / <I>she looked out of the window from time to time</I> občas se podívala z okna, <I>as a rule, conjunctions are placed initially</I> / <I>conjunctions are placed initially as a</I>
<I>rule</I> spojky se zpravidla kladou na začátek, <I>we meet on occasion</I> příležitostně se scházíme; některé též uprostřed, např. <I>conjunctions are as a rule placed initially</I>, <I>we have on occasion</I>
<I>exchanged letters</I> příležitostně jsme si psali.
Postavení <I>usually</I> a <I>often</I> vzhledem k záporu může ovlivnit význam věty (viz 14.22), srov. <I>he doesn’t often hit the target three times</I> nestane se často, že zasáhne terč třikrát – <I>he often</I>
<I>doesn’t hit the target three times</I> často se stane, že nezasáhne terč třikrát.
Vyskytnou-li se ve větě časová určení různých typů, stojí určení typu <I>how long?</I> a <I>how</I>
<I>often?</I> před určením typu <I>when</I>, např. <I>he dropped in for a few minutes the day before yesterday</I> stavil se na pár minut předevčírem, <I>I regularly play tennis twice a week during the season</I> v sezóně hraji tenis pravidelně dvakrát týdně.
Má-li věta s časovým určením neurčité častosti generický podmět nebo předmět, má v podstatě stejný význam jako věta, která místo časového určení obsahuje příslušný kvantifikátor, srov. <I>boys are sometimes more sensitive than girls</I> chlapci jsou někdy citlivější než dívky – <I>some boys are more sensitive than girls</I> někteří chlapci jsou citlivější než dívky.
Výskyt časového určení je do jisté míry omezen slovesným časem, např. <I>yesterday</I> (včera) se nemůže vyskytnout s futurem nebo <I>tomorrow</I> (zítra) s časem minulým. Naopak časová určení odkazující na minulost často určují užití perfekta nebo préterita (viz 8.82.21b). V některých případech časové určení určuje odkaz temporálního slovesného tvaru, srov. <I>he is just coming</I> právě přichází (odkaz na přítomnost) – <I>he is coming on Thursday</I> přijde ve čtvrtek (odkaz na budoucnost). Časová určení typu <I>for a week</I>, <I>since last week</I>, <I>yet</I> s perfektem vyjadřují inkluzivní čas (viz 8.82.21b), např. <I>the lift has been out of order for two days</I> / <I>since the morning</I> výtah nejezdí už dva dny / od rána, <I>it hasn’t been</I>
<I>repaired yet</I> ještě není opraven.
Časové určení typu <I>for a week</I> s prézentem odkazuje na budoucnost, např. <I>we are staying</I>
<I>here for a week</I> jsme tady na týden (zůstaneme tady týden). Také s minulým časem může vyjadřovat následnost, srov. <I>he left for a fortnight</I> odjel na čtrnáct dní, avšak vedle toho i dobu, po kterou děj probíhal, srov. <I>he worked there for a fortnight</I> pracoval tam čtrnáct dní (po dobu čtrnácti dnů). Připouští-li anglické sloveso oba typy určení, je vazba dvojznačná, např. <I>we planned the project for a year</I> (1) projekt jsme plánovali na rok, (2) projekt jsme plánovali rok (po dobu jednoho roku). Stojí-li časové určení v počáteční pozici (<I>for a year, we</I>
<I>planned the project</I>), má věta pouze význam (2).
<note id="13.41.22/P07">Poznámka: Týká-li se časové určení pouze předmětu, neplatí omezení o stejném časovém odkazu slovesného času a časového určení. Časové určení odkazující na budoucnost se v tomto případě může vyskytnout i po préteritu, např. <I>we expected an answer tomorrow</I> čekali jsme odpověď zítra (srov. <I>we expected that we should get an answer tomorrow</I> čekali jsme, že dostaneme odpověď zítra), <I>we arranged</I>
<I>a meeting</I>
<I>next week</I> zařídili jsme schůzi příští týden (srov. <I>we arranged for a</I>
<I>meeting to be held next week</I> zařídili jsme, že se bude konat schůze příští týden).</note>'$
'155','0','13.41.23','13.41.23 Příslovečné určení způsobu','Příslovečné určení způsobu se dělí na několik podskupin:
(a) Příslovečné určení vlastního způsobu odpovídá na otázku <I>how?</I> jak?, např. <I>he walked fast</I> šel rychle, <I>she behaved conspicuously</I> chovala se nápadně. Kvalifikuje děj podobně jako adjektivum kvalifikuje jmenný člen, srov. <I>he walked and this (his walking) was fast</I> šel a bylo to rychlé, <I>her behaviour was conspicuous</I> její chování bylo nápadné. Na druhý příklad je možno ptát se též <I>in what manner?</I> jakým způsobem? a obdobně ho lze i parafrázovat: <I>she</I>
<I>behaved in a conspicuous manner</I> chovala se nápadným způsobem. Způsobová určení s touto parafrází mají určitou proformu <I>(in) this way</I> takhle, <I>(in) that way</I>, <I>so</I>, <I>thus</I> tak (popř. neurčitou proformu <I>somehow</I>, <I>some way</I> nějak), srov. <I>she behaved in that way</I> / <I>so</I> chovala se tak.
Určení vlastního způsobu nejčastěji kvalifikuje sloveso, např. <I>he loudly protested</I> hlasitě protestoval, dále adjektivum nebo adverbium, např. <I>it was surprisingly easy</I> bylo to překvapivě snadné, <I>he is seriously ill</I> je vážně nemocen, <I>he came inconveniently early</I> přišel nevhodně brzo.
Vyjadřuje se nejčastěji adverbii na <I>-ly</I>, např. <I>she gazed at him increduously</I> dívala se na něho nevěřícně, <I>he spoke convincingly</I> mluvil přesvědčivě, <I>his report was characteristically brief</I> jeho zpráva byla charakteristicky stručná; dále předložkovými vazbami, např. <I>they received us in a</I>
<I>courteous manner</I> přijali nás zdvořile, <I>she listened with attention</I> poslouchala pozorně, <I>he studies</I>
<I>with great perseverance</I> studuje s velkou vytrvalostí, <I>we must proceed with caution</I> musíme postupovat opatrně (obezřetně), <I>he left in a hurry</I> odešel ve spěchu, <I>the novel first appeared in</I>
<I>instalments</I> román nejprve vycházel na pokračování, <I>I recognized her at first sight</I> poznal jsem ji na první pohled, <I>to kill two birds at a blow</I> zabít dvě mouchy jednou ranou, <I>we know it by word</I>
<I>of mouth</I> víme to z doslechu (z ústního sdělení), <I>she performed the task to the best of her abilities</I> úkol vykonala podle svých nejlepších schopností aj.
Pokud existuje příslušné adverbium, je možné alternativní adverbiální vyjádření, srov. <I>they received us courteously</I>, <I>she listened attentively</I>, <I>we must proceed cautiously.</I> V češtině je užití adverbia častější (srov. české ekvivalenty) a v některých případech jediný možný způsob vyjádření, srov. <I>she did it on purpose</I> udělala to schválně, <I>are you in earnest?</I> myslíte to vážně?, <I>they want a guarantee in writing</I> chtějí záruku písemně, <I>I entreated him in vain</I> prosila jsem ho marně (nadarmo) aj. Některým anglickým předložkovým vazbám odpovídá v češtině instrumentál, např. <I>he spoke in a whisper (under his breath)</I> mluvil šeptem, <I>I said it in jest</I> řekl jsem to žertem aj.
Vyjádření substantivní předložkovu vazbou je nutné v případech, kdy morfologicky tvořené adverbium neexistuje, např. <I>he walks with difficulty</I> chodí obtížně (těžko, špatně). Dává se mu přednost z důvodů eufonických před adverbii na <I>-lily</I>, např. <I>we parted in a frinedly manner</I> rozešli jsme se přátelsky (popřátelsku). Je též stylisticky vhodnější než vazba dvou adverbií na <I>-ly</I>, např. <I>he treated me with perfect civility</I> jednal se mnou naprosto zdvořile (srov. <I>he treated me</I>
<I>perfectly civilly</I>), <I>he</I>
<I>expressed himself with deliberate precision</I> vyjadřoval se s rozvážnou přesností (srov. <I>he expressed himself deliberately precisely</I>) apod.
<note id="13.41.23/P01">Poznámka: Příslovečné určení způsobu vyjádřené bezpředložkovou substantivní vazbou je řídké, např. <I>she waits on him hand and foot</I> ve všem mu posluhuje.</note>
Příslovečné určení vlastního způsobu se dále vyjadřuje přirovnáním, např. <I>I slept like a top</I> spal jsem jako dudek, <I>you shouldn’t treat her like this ([in] this way</I> / <I>manner)</I> / <I>like that ([in]</I>
<I>that way</I> / <I>manner)</I> neměl byste s ní takhle / tak zacházet, <I>you shouldn’t treat her as (as if</I> / <I>as</I>
<I>though she were) a child</I> neměl byste s ní zacházet jako s dítětem.
<note id="13.41.23/P02">Poznámka: Přirovnávací vazby s <I>like</I> mohou též být jmennou částí přísudku, např. <I>he is like a bull in a china shop</I> je jako slon mezi porcelánem (viz 13.23.21) nebo přívlastkem, např. <I>I could do with something like this</I> potřeboval bych něco takového. </note>
Příslovečné určení vlastního způsobu se též vyjadřuje gerundiem, např. <I>I brushed up my English by attending a conversation course</I> osvěžil jsem si angličtinu tím, že jsem chodil do konverzačního kurzu (viz 15.25).
Příslovečné určení způsobu je zpravidla fakultativní větný člen, pouze ve větném typu dispozičním (viz 12.22.12d) je obligatorní, srov. <I>the sentence reads smoothly now</I> (ta) věta se nyní čte hladce.
Příslovečné určení způsobu stojí zpravidla za slovesem, má-li sloveso předmět, za předmětem, např. <I>he pronounced each word distinctly</I> vyslovil každé slovo zřetelně, <I>she eyed me</I>
<I>with suspicion</I> dívala se na mne podezíravě. Způsobové určení vyjádřené adverbiem, má-li nížší stupeň výpovědní dynamičnosti než předmět nebo jiné určení, stojí před slovesem (ve složeném slovesném tvaru za jeho první složkou), např. <I>he readily offered his help</I> ochotně nabídl svou pomoc, <I>we can easily finish before noon</I> můžeme snadno skončit před polednem. Toto postavení je časté v pasivu např. <I>the matter was quickly settled</I> záležitost byla rychle vyřízena.
(b) Adverbiální určení podmětu (<I>subject adjuncts</I>)
V některých případech způsobové určení nekvalifikuje pouze děj, nýbrž též podmět, např. <I>I</I>
<I>foolishly lent him some money</I> pošetile jsem mu půjčil nějaké peníze. Tuto větu nelze parafrázovat *<I>I lent him some money in a foolish mannner</I>, nýbrž <I>I was foolish in that I lent him money</I> byl jsem pošetilý (v tom), že jsem mu půjčil peníze. Podobně <I>she sensibly took some warm clothes</I>
<I>with her</I> rozumně si s sebou vzala nějaké teplé šaty (<I>she was sensible in that she took some warm</I>
<I>clothes with her</I>). Příslovečné určení v těchto případech nemůže stát v koncovém postavení, které je charakteristické pro příslovečné určení vlastního způsobu: *<I>she took some warm clothes with</I>
<I>her sensibly.</I>
Většina příslovečných určení kvalifikujících podmět může však mít též funkci určení vlastního způsobu, a pak je parafráze <I>in a</I> ADJECTIVE <I>manner</I> a koncové postavení možné, např. <I>he</I>
<I>shrewdly (cleverly) avoided a direct answer</I> chytře se vyhnul přímé odpovědi (<I>he was shrewd</I> / <I>clever in that he avoided a direct answer</I> byl chytrý, že se vyhnul přímé odpovědi; nebo <I>he</I>
<I>avoided a direct answer in a shrewd</I> / <I>clever manner</I> vyhnul se přímé odpovědi chytře), <I>she calmly surveyed the damage</I> klidně prohlížela škodu (<I>she was calm when she surveyed the</I>
<I>damage</I> byla klidná, když prohlížela škodu; nebo <I>she surveyed the damage in a calm manner</I> prohlížela škodu klidně). Podobně <I>she carefully shut the door behind her</I> zavřela za sebou opatrně dveře, <I>he clumsily trod on my toes</I> šlápl mi nemotorně na nohu, <I>she kindly acceded to</I>
<I>our proposal</I> laskavě svolila s naším návrhem, <I>he gloomily estimated the loss</I> zasmušile odhadoval ztrátu aj. Tato dvojí interpretace je možná pouze tehdy, stojí-li příslovečné určení mezi podmětem a přísudkem. V koncovém postavení mají tato adverbia jednoznačně funkci příslovečného určení vlastního způsobu, srov. <I>he avoided a direct answer shrewdly</I>, <I>she shut the door behind her carefully</I>, <I>he trod on my toes clumsily</I> atd. Naopak v počátečním postavení je podtržen vztah k podmětu: <I>shrewdly, he avoided a direct answer</I>; <I>rather stupidly,</I>
<I>we hadn’t taken a torch with us</I> atd. Počáteční pozice (a intonace samostatné jednotky s pauzou) je pro příslovečné určení kvalifikující podmět příznačná. Nemůže-li adverbium stát v této pozici, řadíme je k příslovečnému určení vlastního způsobu, i když je možný vztah k podmětu, srov. <I>he rudely insulted me</I> hrubě mě urazil (<I>he was rude in that he insulted me</I>, ale nikoliv *<I>rudely, he insulted me</I>); <I>he politely opened the door for me</I> zdvořile mi otevřel dveře (<I>he was polite in that he opened the door for me</I>, ale nikoliv *<I>politely,</I>
<I>he opened the door for me</I>).
<note id="13.41.23/P03">Poznámka 1: V imperativu se <I>kindly</I> vztahuje k podmětu, srov. <I>kindly shut the door</I> zavřete laskavě dveře (= <I>be so kind as to shut the door</I> buďte tak laskav a zavřete dveře). V tomto případě je alternativním prostředkem k <I>please.</I></note>
<note id="13.41.23/P04">Poznámka 2: <I>She gladly accepted the invitation</I> (pozvání ráda přijala) je ekvivalentní s <I>she accepted the invitation with gladness</I>, nikoliv <I>she was glad to accept the invitation.</I></note>
Některá z těchto určení připouštějí též parafázi pomocí anticipačního <I>it</I>, např. <I>it was</I>
<I>foolish of me to lend him money</I> bylo ode mne pošetilé, že jsem mu půjčil peníze, <I>it was</I>
<I>shrewd (clever) of him to avoid a direct answer</I> / <I>that he avoided a direct answer</I> bylo od něho chytré, že se vyhnul přímé odpovědi, <I>it was rather stupid of us that we hadn’t taken a torch with us</I> bylo od nás dost hloupé, že jsme si nevzali baterku. Možností této parafráze se blíží adverbiálním určením větným (viz 13.42.2). Na přechodu mezi adverbiálním určením podmětu a adverbiálním určením větným jsou též výrazy se sémantickým rysem volitivnosti (nebo jeho nepřítomností), např. <I>(un)intentionally</I> (ne)úmyslně, <I>deliberately</I> záměrně, <I>voluntarily</I> dobrovolně, <I>witttingly</I> vědomě, <I>unwittingly</I> nevědomky, bezděčně, <I>accidentally</I> náhodou apod. Tyto výrazy se podobají adverbiálním určením podmětu tím, že vyjadřují jeho vůli, ochotu, resp. opak, avšak formálně se liší, neboť připouštějí pouze parafrázi s anticipačním <I>it</I>, což je spojuje s adverbiálním určením větným, srov. <I>he intentionally omitted</I>
<I>my name (intentionally, he omitted my name)</I> záměrně vynechal moje jméno – <I>it was</I>
<I>intentional that he omitted my name</I> bylo to záměrné, že vynechal moje jméno. (V koncovém postavení máme opět co činit s příslovečným určením vlastního způsobu, srov. <I>he omitted my</I>
<I>name intentionally – this [his omitting my name] was intentional.</I>)
<note id="13.41.23/P05">Poznámka 1: <I>(Un)wittingly</I> nemá adjektivní parafrázi, neboť neexistuje příslušné adjektivum. <I>Reluctantly</I> a <I>(un)willingly</I>, která sémanticky patří do této skupiny, nemají parafrázi s anticipačním <I>it</I>, nýbrž parafrázi s osobním podmětem, srov. <I>he reluctantly obeyed the order</I> zdráhavě uposlechl rozkazu – <I>he was reluctant</I>; <I>she willingly showed me round the house</I> ochotně mě provedla po domě – <I>she was willing</I>. Proto se řadí k adverbiálním určením podmětu i po stránce formální.</note>
<note id="13.41.23/P06">Poznámka 2: V pasivu zůstává vztah těchto adverbií k původci děje nezměněn, tj. vztahují se k činiteli, nikoliv k podmětu, srov. <I>John deliberately kept her in suspense</I> Jan ji záměrně udržoval v napětí – <I>she was deliberately kept in suspense by John</I> byla záměrně Janem udržována v napětí. Pouze <I>(un)willingly</I> se v pasivu může vztahovat též k podmětu, srov. <I>Tom</I>
<I>unwillingly took her home</I> Tom ji vzal neochotně domů <I>(Tom was unwilling) – she was</I>
<I>unwillingly taken home by Tom</I> byla proti své vůli / neochotně odvedena domů Tomem <I>(she</I>
<I>was unwilling</I> nebo <I>Tom was unwilling).</I></note>
(c) Příslovečné určení nástroje a prostředku
Příslovečné určení nástroje a prostředku odpovídá na otázku <I>how?</I> jak?; specifičtěji se lze na nástroj ptát <I>with what?</I> s čím? a na prostředek <I>by means of what?</I> prostřednictvím čeho?
Příslovečné určení nástroje se nejčastěji vyjadřuje předložkovou vazbou s <I>with</I>, která většinou odpovídá českému instrumentálu, např. <I>she pricked herself with a pin</I> píchla se špendlíkem, <I>he hammered the nail in with a stone</I> zatloukl hřebík kamenem, <I>he walks with a</I>
<I>stick</I> chodí o holi.
<note id="13.41.23/P07">Poznámka: V odborném jazyce se setkáváme s adverbiálním vyjádřením nástroje od jmen nástrojů, které tvoří adverbium na <I>-ly,</I> např. <I>stethoscopically = with a stethoscope</I>, <I>microscopically = with a microscope</I>, <I>telephotographically = with a telephotograph.</I></note>
Příslovečné určení prostředku se vyjadřuje různými předložkovými vazbami, např. <I>to go by</I>
<I>car</I>, <I>bus</I>, <I>train</I>, <I>boat</I>, <I>underground</I> jet autem, autobusem, vlakem, lodí, podzemní dráhou apod. (<I>we crossed the river by boat</I> přeplavili jsme se přes řeku člunem), <I>to send by post</I>, <I>(by) air-mail</I>, <I>by wire</I>, <I>by radio</I> poslat poštou, letecky, telegraficky, rádiem, <I>I’ll inform you by letter</I> budu vás informovat dopisem, <I>she removed the stain with a stain-remover</I> skvrnu vyčistila čističem skvrn, <I>I saw it with my own eyes</I> viděl jsem to na vlastní oči, <I>I spoke to him over the</I>
<I>phone</I> mluvil jsem s ním telefonicky, <I>I heard it on the radio</I> slyšel jsem to v rozhlase, <I>I saw it on television</I> viděl jsem to v televizi, <I>I learnt of it through a newspaper advertisement</I> dozvěděl jsem se o tom z inzerátu, <I>he crawled on all fours</I> lezl po čtyřech aj.
Příslovečné určení prostředku se dále vyjadřuje předložkovou gerundiální vazbou (nejčastěji s <I>by</I>, viz 15.25), řidčeji adverbiem, např. <I>dissolution is accelerated by heating or</I>
<I>stirring</I> rozpouštění se urychlí zahříváním nebo mícháním, <I>I remembered it mnemonically</I> zapamatoval jsem si to mnemotechnicky <I>(= by means of mnemonics).</I>
Srovnej <I>she smoothed her hair with her hand</I> uhladila si vlasy rukou (určení nástroje) – <I>she filled the form by hand</I> vyplnila formulář rukou (určení prostředku). Mezi určením nástroje a prostředku není ovšem ostrá hranice, neboť nástroj může též sloužit jako prostředek, srov<I>. he</I>
<I>inspected the coin with a magnifying glass</I> / <I>through a magnifying glass</I> / <I>by means of a</I>
<I>magnifying glass</I> prohlížel minci zvětšovacím sklem (pomocí zvětšovacího skla).
Podobně není ostrá hranice mezi určením prostředku a určením vlastního způsobu, srov. <I>I</I>
<I>remembered it mnemonically</I> zapamatoval jsem si to mnemotechnicky (1) <I>by means of</I>
<I>mnemonics</I> pomocí mnemotechnické pomůcky, (2) <I>in a mnemonic manner</I> mnemotechnickým způsobem.
<I>How</I> se ptá jak na nástroj nebo prostředek, tak na vlastní způsob, srov. <I>How did you find it?</I> Jak jste to našel? (1) <I>(I found it) by consulting the telephone directory</I> (našel jsem to) tak, že jsem se podíval do telefonního seznamu (prostředek); (2) <I>(I found it) easily</I> (našel jsem to) snadno (vlastní způsob). Po <I>find</I> a po některých jiných slovesech (viz 13.72) se <I>how</I> může ptát i na doplněk předmětu, srov. <I>How did you find it?</I> Jak vám to připadalo (= Jaké jste to shledal?) – <I>(I found it) rather boring</I> (připradalo mi to) dost nudné.
K příslovečnému určení prostředku se též řadí předložkové vazby s <I>with</I> typu <I>the hills were covered with snow</I> kopce byly pokryty sněhem, <I>she filled the bucket with water</I> naplnila vědro vodou, <I>he strewed the icy path with sand</I> posypal zledovatělou cestu pískem, <I>the sack was stuffed with straw</I> pytel byl nacpán slámou apod. Sémanticky se tato skupina vyznačuje tím, že předložková vazba vyjadřuje látku, která něco pokrývá, naplňuje atd. Po syntaktické stránce mají tyto vazby tu zvláštnost, že alternují s podmětem nebo přímým předmětem, srov. <I>the room was filled with smoke</I> místnost byla naplněna kouřem – <I>the smoke filled the room</I> kouř naplňoval místnost, <I>he strewed the path with sand</I> posypal cestu pískem – <I>he strewed sand on the path</I> nasypal na cestu písek.
Odborný jazyk má pro vyjadřování prostředku explicitní výrazy (sekundární předložky nebo vazby přecházející v sekundární předložky), např. <I>by means of</I> prostřednictvím, pomocí čeho, <I>with the aid (help) of</I> pomocí čeho, <I>with (by) the use of</I> použitím čeho, <I>in terms of</I> v pojmech, pomocí čeho aj.; <I>the flow of the liquid in the vessel is regulated by means of a valve</I> tok (proudění) kapaliny v nádobě je regulován pomocí ventilu, <I>ambiguous instances can be accounted for in terms of the dual semantic role of the subject</I> dvojznačné případy lze vysvětlit v pojmech (pomocí) dvojí sémantické role podmětu.
(d) Příslovečné určení průvodních okolností
Příslovečné určení průvodních okolností označuje průvodní okolnosti, za nichž děj probíhá, zejména takové, v kterých se nachází podmět nebo předmět za děje, např. <I>they left with all their luggage</I> odešli se všemi zavazadly (= <I>when they left they had all their luggage with them</I> když odcházeli, měli s sebou všechna zavazadla), <I>she set to work with a sigh</I> s povzdechem se pustila do práce, <I>he replaced the receiver with a bang</I> položil sluchátko s bouchnutím, <I>he ran out of the house without a coat</I> vyběhl z domu bez kabátu, <I>she replied without hesitation</I> odpověděla bez váhání, <I>enter without knocking</I> vstupte bez klepání, <I>I found him in company with his brother</I> našel jsem ho ve společnosti jeho bratra aj.
<note id="13.41.23/P08">Poznámka: Vazby <I>with</I> s abstraktním substantivem většinou vyjadřují určení podmětu, srov. <I>he listened with astonishment</I> poslouchal s úžasem (<I>he was astonished</I> byl užaslý) nebo vlastní způsob, srov<I>. she moved with grace</I> pohybovala se s půvabem (<I>she moved gracefully</I> / <I>in a graceful manner</I> pohybovala se půvabně). Srovnej též <I>he moved without noise</I> pohyboval se bez hluku (<I>he moved noiselessly</I> / <I>in a noiseless manner</I> pohyboval se nehlučně).</note>
K příslovečnému určení průvodních okolností se též řadí vazby se životnými substantivy (určení společnosti), např. <I>he went to the concert with his wife</I> šel na koncert s manželkou, <I>she was reluctant to speak before the whole committee</I> zdráhala se mluvit před celou komisí apod.
(e) Příslovečné určení zřetele
Příslovečné určení zřetele odpovídá na otázky <I>from what point of view?</I> z jakého hlediska?, <I>in what respect?</I> v jakém směru?, popř. se dá parafrázovat pomocí <I>considering the fact that...</I> uvážíme-li, že..., např. <I>A high labour turnover is administratively inconvenient and economically inefficient.</I> (Carter 153) Vysoký obrat pracovních sil je administrativně nevýhodný a hospodářsky neúčinný. <I>For a beginner she is doing quite well</I> na začátečnici si počíná docela dobře (<I>considering the fact that she is a beginner...</I>). Vyjadřuje se adverbii, např. <I>this difference is statistically insignificant</I> tento rozdíl je statisticky nevýznamný, <I>morally, it was a victory</I> morálně to bylo vítězství; předložkovými vazbami, např. <I>she is good at languages</I> jdou jí dobře jazyky (je chytrá na jazyky), <I>I have no head for figures</I> nemám hlavu na čísla, <I>it’s rather cold for June</I> na červen je dost zima, <I>she is tall for her age</I> na svůj věk je velká, <I>he is young in years, but old in experience</I> je mladý věkem, ale starý zkušenostmi, <I>that region is rich in coal</I> ta oblast je bohatá na uhlí, <I>he is blind in one eye</I> je na jedno oko slepý, <I>she is lacking (wanting) in judgement</I> schází jí soudnost, <I>in a way, he is right</I> v jistém směru má pravdu, <I>it is advantageous in every way</I> je to v každém směru výhodné, <I>in this respect there is nothing to complain of</I> v tomto směru (ohledu) si není nač stěžovat, <I>from the technical point of view the problem is very complicated</I> z technického hlediska je tento problém velmi složitý, <I>from this aspect</I> po této stránce (z této stránky, z tohoto hlediska) aj. Také některé vazby přirovnávací vyjadřují určení zřetele, např. <I>as an interpreter he had few equals</I> jako tlumočníkovi se mu málokdo vyrovnal.
V odborném a publicistickém stylu se určení zřetele hojně vyjadřuje sekundárními předložkami a vazbami přecházejícími v sekundární přeldožky jako <I>with regard to</I>, <I>in regard to (of)</I>, <I>with respect to</I>, <I>in respect of</I>, <I>in view of</I> vzhledem k, s ohledem na, se zřetelem k, <I>in reference to</I> se zřetelem k, s odkazem na, <I>in relation to</I>, <I>relative to</I> v poměru k, <I>in connection with</I> v souvislosti s, <I>in comparison with</I>, <I>as compared with</I> ve srovnání s, <I>as against</I> oproti, <I>in accordance with</I> v souhlase s, <I>in agreement with</I> ve shodě s, <I>in the light of</I> ve světle čeho, <I>regarding</I>, <I>concerning</I> pokud jde o, <I>as to</I>, <I>as for</I> pokud jde o, co se týče, co do, <I>irrespective of</I>, <I>regardless of</I> bez ohledu na aj., a vedlejšími větami <I>as regards</I> pokud jde o, co se týče, <I>as (so) far as something</I> / <I>someone is concerned</I> pokud jde o, co se týče, např. <I>the different types are considered with respec to the possible relevancy of stylistic criteria</I> různé typy jsou uvažovány se zřetelem k možné relevanci stylistických kritérií, <I>in view of these facts the theory appears untenable</I> vzhledem k těmto skutečnostem se (ta) teorie jeví neudržitelnou, <I>the population is small in relation to the area</I> v poměru k rozloze je obyvatelstva málo, <I>the subject has been treated mostly in connection with differences in sentence structure</I> o podmětu se pojednávalo většinou v souvislosti s rozdíly ve větné stavbě, <I>in the light of these findings the initial assumption appears to be correct</I> ve světle těchto zjištění se počáteční předpoklad zdá být správný, <I>as for the last proposal, the committee accepted it unanimously</I> pokud jde o poslední návrh, výbor ho přijal jednomyslně, <I>as regards words of French origin, two layers can be distinguished</I> pokud jde o slova francouzského původu, lze rozlišit dvě vrstvy.
(f) Příslovečné určení výsledku
V případech jako <I>the rain changed into snow</I> déšť se změnil v sníh, <I>the town developed into an important port</I> město se vyvinulo v důležitý přístav, <I>he fell into disgrace</I> upadl v nemilost, <I>the examples fall into four groups</I> příklady se rozpadají do čtyř skupin, <I>the small family business grew into a company of international importance</I> malý rodinný obchod se rozrostl do společnosti mezinárodního významu, <I>they made the shed into a garage</I> přestavěli kůlnu na garáž, příslovečné určení vyjadřuje výsledek děje. Přímý předmět u tranzitivních sloves vyjadřuje původ (srov. <I>the shed</I> v posledním příkladu), který je možno u některých sloves konstruovat též jako příslovečné určení: <I>they made the garage out of a shed</I> postavili si garáž z kůlny (viz 13.41.25).
Na rozdíl od určení místních a časových, která často vytvářejí pouhou situační kulisu vlastní události, určení způsobu rozvíjejí sémantickou strukturu slovesa. Mají tedy vyšší stupeň výpovědní dynamičnosti než sloveso a v závislosti na postavení mohou mít i vyšší stupeň výpovědní dynamičnosti než předmět. V tom případě stojí za předmětem, srov. <I>she answered my question politely</I> odpověděla na mou otázku zdvořile (réma je příslovečné určení) – <I>she politely answered my question</I> zdvořile odpověděla na mou otázku (réma je předmět).'$
'156','0','13.41.24','13.41.24 Příslovečné určení příčinnosti','K příslovečným určením příčinnosti, zahrnujícím různé vztahy mezi příčinou a následkem, se řadí výrazy vyjadřující příčinu (příčinu skutečnou předcházející nebo současnou), důvod a účel (příčinu chtěnou následující), účinek (opak příčiny), podmínku (příčinu neplatnou předcházející) a přípustku (popření kauzálního vztahu).
(a) Příslovečné určení příčiny
Příslovečné určení příčiny odpovídá na otázku <I>why?</I> proč? nebo <I>for what reason?</I> z jaké příčiny?, z jakého důvodu? Vyjadřuje se různými předložkovými vazbami, např. <I>his voice trembled with anger</I> hlas se mu třásl hněvem, <I>for some reason or other he failed to come</I> z nějakého důvodu se nedostavil, <I>I use this term for want of a better one</I> užívám tohoto termínu pro nedostatek lepšího (protože lepší schází), <I>he dared not move for fear of discovery</I> neodvážil se pohnout ze strachu před odhalením, <I>I couldn’t sleep for pain</I> nemohl jsem pro bolest spát, <I>she fainted from heat</I> omdlela z horka, <I>he did it from a sense of duty (from fear</I>, <I>from ignorance</I>, <I>at their request</I>, <I>at the director’s command</I>, <I>at the suggestion of his brother</I> / <I>on my suggestion</I>, <I>out of spite</I>, <I>for my sake)</I> udělal to ze smyslu pro povinnost (ze strachu, z nevědomosti, na jejich žádost [prosbu], na ředitelův příkaz, na návrh [z podnětu] svého bratra / z mého podnětu, ze zášti, kvůli mně), <I>they helped us out of pity (out of kindness)</I> pomohli nám ze soucitu (z laskavosti), <I>she asked only out of curiosity</I> zeptala se jen ze zvědavosti, <I>theatres were closed because of a flu epidemic</I> divadla byla zavřena kvůli chřipkové epidemii, <I>thanks to your foresight we have saved ourselves a lot of trouble</I> díky vaší prozíravosti jsme si ušetřili spoustu nesnází aj.
V odborném a publicistickém stylu se vyskytují souslovné předložky <I>on account of</I>, <I>owing to</I>, <I>as a result of</I>, <I>in consequence of</I> aj., např. <I>plastics could not be used on account of their inflammability</I> umělých hmot nebylo možno použít pro jejich hořlavost, <I>work in the field had to be interrupted owing to incessant rain</I> práce v terénu musela být přerušena pro nepřetržitý déšť.
<note id="13.41.24/P01">Poznámka: V americké angličtině se užívá ve funkci důvodové předložky též <I>due to</I>, např. <I>the fire spread quickly due to the high wind</I> oheň se rychle šířil v důsledku silného větru. V britské angličtině mívá tato vazba častěji funkci adjektiva (někteří mluvčí nepociťují její předložkové užití jako zcela spisovné), takže se dává přednost jiné předložce, např. <I>the fire spread quickly owing to the high wind</I>, nebo adjektivní konstrukci, srov. <I>the spreading of the fire was due to the high wind</I> rozšíření požáru bylo způsobeno silným větrem.</note>
Určení příčiny se dále vyjadřuje gerundiem (viz 15.25), nejčastěji s předložkou <I>for</I>, např. <I>thank you for having taken my part</I> děkuji vám, že jste se mne zastal, a větou vedlejší (viz 16.23.41), např. <I>the room was cold because I’d forgotten to turn on the heating</I> v pokoji bylo chladno, protože jsem zapomněl pustit topení.
(b) Příslovečné určení důvodu a účelu
Příslovečné určení důvodu a účelu se liší od příslovečného určení příčiny tím, že motivace děje leží v budoucnosti. Určení důvodu většinou splývá s určením účelu, neboť se můžeme ptát jak <I>for what reason?</I> z jakého důvodu?, tak <I>for what purpose?</I> za jakým účelem?, např. <I>he has gone on an errand</I> odešel na nějakou pochůzku (něco vyřídit), <I>he came on business</I> přišel obchodně, <I>the drops are for external use</I> kapky jsou k zevnímu použití, <I>she need not work for her living</I> nemusí pracovat pro obživu, <I>she went for some sandwiches</I> šla pro chlebíčky, <I>he hurried to my aid</I> spěchal mi na pomoc, <I>the house was designed for convenience, not for display</I> dům byl navržen pro pohdlí, ne na obdiv. <I>Will you stay for lunch?</I> Zůstanete na oběd?
Účelová určení odpovídají na otázku <I>why?</I> proč? nebo <I>for what purpose?</I> za jakým účelem?, např. <I>he did it for revenge (for fun)</I> k udělal to ze msty (pro zábavu, pro legraci), <I>she packed her suitcase for the journey</I> sbalila si na cestu kufr, <I>most details were left out for brevity sake (for the sake of brevity)</I> většina podrobností byla pro stručnost vynechána, <I>he did it with a view to improving his position</I> udělal to, aby si zlepšil postavení (se zřetelem k zlepšení svého postavení).
Určení účelu se často vyjadřuje infinitivem (viz 15.16.1), např. <I>I do not say it to be thanked</I> neříkám to proto, abyste mi děkovali, a účelovou větou vedlejší (viz 16.23.42), např. <I>he took care to tread softly so that his wife should not wake</I> našlapoval opatrně, aby se jeho žena nevzbudila.
Určení účelu se též vyjadřuje pomocí gerundia, např. <I>he went fishing</I>, <I>skating</I>, <I>swimming</I> apod. šel na ryby, bruslit, plavat (viz 15.25).
(c) Příslovečné určení účinku
Příslovečné určení účinku se podobá příslovečnému určení účelu následným vztahem k ději. Je opakem příčiny v tom smyslu, že při kauzálním vztahu je příčina počátkem děje, kdežto účinek jeho výsledkem, srov. <I>he performed the task to everybody’s satisfaction</I> úkol provedl k všeobecné spokojenosti (výsledkem byla všeobecná spokojenost), <I>this may lead to trouble</I> to může vést k nepříjemnostem. Vyjadřuje se nejčastěji infinitivem, např. <I>she was so excited as to be unable to sleep</I> byla tak vzrušena, že nemohla spát (viz 15.16.3), nebo větou vedlejší, např. <I>I was so tired that I could hardly stand</I> byl jsem tak unaven, že jsem se sotva držel na nohou (viz 16.23.32). České příslovečné určení účinku v případech jako <I>křičel do ochraptění</I>, <I>zpil se do němoty</I> v angličtině odpovídá doplňku předmětu, srov. <I>he shouted himself hoarse</I>, <I>he drank himself silly</I> (viz 13.72.12).
(d) Příslovečné určení podmínky
Příčinná povaha podmínky je zřejmá z toho, že podmínku lze převést na příčinu a naopak, srov. <I>but for his fall, he would have won the race</I> nebýt jeho pádu, byl by závod vyhrál = <I>he didn’t win the race because of his fall</I>.
Příslovečné určení podmínky se vyjadřuje předložkovými vazbami, např. <I>in case of fire, ring the alarm bell</I> v případě požáru zazvoňte na poplašný zvonek, <I>in the event of an author’s death the copyright goes to his heirs</I> v případě autorovy smrti autorské právo přechází na jeho dědice, <I>this exit is used only in an emergeny</I> tento východ se užívá jen v případě potřeby (nutnosti), <I>with your permission, I’ll explain it</I> s vaším svolením (dovolíte-li) to vysvětlím, <I>with a bit of luck we can start tomorrow</I> při troše štěstí můžeme začít zítra, <I>without a date the ticket is invalid</I> bez data je lístek neplatný, <I>under these conditions the reaction does not take place</I> za těchto podmínek reakce neprobíhá. Nejčastěji se vyjadřuje větou vedlejší, např. <I>unless it has a date the ticket is invalid</I> nemá-li lístek datum, je neplatný (viz 16.23.43).
(e) Příslovečné určení přípustky
Příslovečné určení přípustky vyjadřuje, že obvyklý příčinný vztah v daném případě neplatí, srov. <I>in spite of all his efforts he failed to attain his goal</I> přes všechno úsilí se mu nepodařilo dosáhnout cíle (při vynaložení veškerého úsilí lze očekávat úspěch). Vyjadřuje se předložkovými vazbami, např. <I>with all her faults I like her better than her sister</I> se všemi jejími chybami (při všech jejích chybách, přes všechny její chyby) ji mám raději než její sestru, <I>for all his success he has remained unpretentious</I> přes všechny úspěchy zůstal skromný, <I>in spite of his advanced age he is still an active sportsman</I> přes pokročilý věk je pořád ještě aktivní sportovec. <I>Despite some recent remarkable but limited success in teaching chimpanzees human language, no animal has yet mastered a human form of communication.</I> (Christophersen 43) Přes některé nedávné pozoruhodné, leč omezené úspěchy v učení šimpanzů lidskému jazyku, žádný živočich dosud neovládl lidskou formu komunikace. <I>Notwithstanding its long-windedness the book is well worth reading.</I> Přes svou rozvláčnost kniha stojí za čtení. Často se též vyjadřuje větou vedlejší (viz 16.23.44a).
<note id="13.41.24/P02">Poznámka: <I>For</I> a <I>with</I> mají přípustkový význam pouze, následuje-li <I>all</I>. Vyskytují se hlavně v hovorovém jazyce. Naopak <I>despite</I> a <I>notwithstanding</I> jsou příznačné pro formální vyjadřování.</note>
Postavení příslovečného určení příčinnosti se řídí stupněm jeho výpovědní dynamičnosti, která je inherentně vysoká. Proto stojí nejčastěji v koncovém postavení. Pokud patří k tematické části věty, stojí na začátku. Na rozdíl od určení způsobových a některých časových se příčinnostní určení neklade mezi podmět a sloveso. Srovnej <I>the cotton industry fell into a decline owing to the intense competition from overseas</I> bavlnářský průmysl upadal v důsledku silné konkurence ze zámoří (rematické určení příčiny) – <I>owing to the intense competition from overseas the cotton industry fell into a decline</I> v důsledku silné konkurence ze zámoří bavlnářský průmysl upadal (tematické určení příčiny).'$
'157','0','13.41.25','13.41.25 Příslovečné určení původu a původce','Příslovečné určení vyjadřuje původ v případech jako <I>the meadow smelled of hay</I> louka voněla senem (viz 13.23.21a), <I>the blouse is made of silk</I> blůza je z hedvábí, <I>the cottage is build of wood</I> domek je ze dřeva, <I>his hands were smeared with grease</I> měl ruce zašpiněné od mastnoty, <I>he made a hut out of old planks</I> postavil si chatu ze starých prken apod. Příslovečné určení původu někdy alternuje s předmětem (viz 13.41.23f).
Životný původce vyjadřuje opak recipienta (viz 13.32), např. <I>have you heard from your publisher?</I> máte zprávu od svého nakladatele?, <I>he borrowed the camera from his brother</I> vypůjčil si fotoaparát od bratra, <I>it’s a present from my parents</I> je to dárek od mých rodičů. Na rozdíl od češtiny se původce vyjadřuje též předložkou <I>by</I>, srov. <I>a composition by Britten</I> skladba od Brittena, <I>a play by Shakespeare</I> hra od Shakespeara.
Funkci činitelského původce děje má v pasivu podmět aktiva, např. <I>I was accosted by a passer-by</I> byl jsem osloven mimojdoucím chodcem (viz 8.84.22b).
Příslovečné určení původce stojí zpravidla na konci. Počáteční postavení se vyskytuje jen při kontrastu nebo vytčení.'$
'158','0','13.41.26','13.41.26 Příslovečné určení míry','Příslovečné určení míry zahrnuje jednak vlastní určení míry, jednak slovesné, adjektivní a adverbiální intenzifikátory.
(a) Příslovečné určení míry se nejčastěji vyjadřuje předložkovými vazbami (viz 9.34.2) nebo obecným pádem substantiva (s příslušnou kvantifikací), např. <I>full to the brim</I> plný po okraj, <I>she has changed beyond recognition</I> změnila se k nepoznání, <I>the ditch is two yards deep</I> příkop je dva yardy hluboký apod.
(b) Intenzifikátory tvoří zvláštní typ příslovečného určení lišící se od všech ostatních typů tím, že do sémantické struktury věty nezavádějí samostatný sémantický prvek, nýbrž jen označují stupeň intenzity (popř. kvantitu) slovesného děje nebo kvality vyjadřované adjektivem. Vyskytují se pouze se slovesy a adjektivy, která mají stupňovatelný význam. U adjektiv je výskyt intenzifikátorů obdobný možnosti komparace: adjektiva, která se dají stupňovat (viz 6.1), mohou být též intenzifikována, srov. <I>an expensive instrument</I> drahý nástroj – <I>we cannot afford a more expensive instrument</I> nemůžeme si dovolit dražší nástroj – <I>a very expensive instrument</I> velmi drahý nástroj; <I>a surgical instrument</I> chirurgický nástroj, ale nikoliv *<I>a more surgical instrument</I> *chirurgičtější nástroj – *<I>a very surgical instrument</I> *velmi chirurgický nástroj. Podobně nejsou slučitelné s určením míry některé slovesné významy, srov. <I>they treated you badly</I> jednali s vámi špatně (= <I>they treated you in a bad manner</I>; způsobové určení u nestupňovatelného slovesného významu) – <I>they needed you badly</I> velice vás potřebovali (do jaké míry / jak velice vás potřebovali? určení míry u stupňovatelného slovesného významu). <I>Why do they insist so?</I> Proč tak (tolik) naléhají? (stupňovatelný slovesný výnam), ale nikoliv *<I>Why do they wait so?</I> *Proč tak (tolik) čekají? (nestupňovatelný slovesný význam).
Syntakticky se intenzifikátory liší od předcházejících typů příslovečného určení tím, že nikdy nepředstavují konstitutivní člen větné stavby, nýbrž vždy člen vedlejší, který pouze modifikuje nadřazený větný člen, a to nejen základní (přísudek), ale i vedlejší (přívlastek). V případě intenzifikace vedlejšího větného členu jde o závislost druhého stupně, srov. intenzifikátor přívlastku, kde přívlastek je závislý na řídícím substantivu, např. <I>a common case</I> běžný případ, a intenzifikátor na přívlastku: <I>a fairly common case</I> dost běžný případ.
Intenzifikátory se rozpadají na dvě skupiny, intenzifikátory adjektivní (a adverbiální) a intenzifikátory slovesné.
(i) Intenzifikátory adjektivní a adverbiální
Adjektivní a adverbiální intenzifikátory odpovídají na otázku <I>how</I> + ADJECTIVE / ADVERB, např. <I>How important is it?</I> Jak (moc) je to důležité? – <I>It is extremely improtant.</I> Je to nesmírně důležité. <I>How well do you know her?</I> Jak dobře ji znáte? – <I>I know her very well.</I> Znám ji velmi dobře. Mají pevné postavení před adjektivem nebo adverbiem, které intenzifikují. S výjimečnou postpozicí se setkáváme u <I>enough</I> dost, sorv. <I>Is it warm enough?</I> Je to dost teplé?
Většina výrazů, které intenzifikují adjektiva a adverbia, může intenzifikovat též slovesa, avšak některé jsou výlučně adjektivní a adverbiální: <I>very</I> velmi, velice, <I>pretty</I>, <I>fairly</I> dost, <I>too</I> příliš a některé další, jejichž výskyt je omezen na malý počet adjektiv (viz níže), např. <I>I am very grateful to you</I> jsem vám velmi vděčen, <I>he gave a fairly good performance</I> podal dost dobrý výkon, <I>don’t be too strict with them</I> nebuďte na ně příliš příšný.
České ekvivalenty těchto specificky adjektivních a adverbiálních intenzifikátorů se vyskytují i se slovesy, srov. <I>velice toho lituji</I>, <I>dost nás to překvapilo</I>, <I>příliš jste to zkrátil</I>. V angličtině jsou však příslušné intenzifikátory odlišné (viz (ii)), srov. <I>I regret it very much</I>, <I>it rather surprised us</I>, <I>you have curtailed it too much</I>.
Adjektivní intenzifikátory, které se vyskytují jen s určitými adjektivy, jsou např. <I>dead</I>, <I>wide</I>, <I>fast</I>, <I>stark</I> aj., srov. <I>I am dead sure</I> / <I>certain (tired)</I> jsem si naprosto jist (jsem k smrti unaven), <I>he was dead drunk</I> byl na mol opilý; <I>I was wide awake</I> byl jsem úplně vzhůru, <I>the door was wide open</I> dveře byly otevřeny dokořán; <I>he was fast asleep</I> tvrdě spal; <I>brand new implements</I> zbrusu nové nářadí; <I>stark mad</I> / <I>crazy</I>, <I>raving mad</I> úplně šílený, <I>stark naked</I> úplně nahý; <I>pitch black</I>, <I>pitch dark</I> úplně černý, tmavý; <I>chalk white</I> křídově bílý; <I>stone deaf</I> / <I>blind</I> / <I>cold</I> hluchý jako pařez, úplně slepý, studený jako kámen; <I>bolt upright</I> zcela vzpřímený, vzpřímeně; <I>crystal clear</I> křišťálově jasný; <I>lightning quick</I> rychlý jako blesk aj. V mnoha případech tato spojení přecházejí ve složená slova a píší se se spojovníkem: <I>brand-new</I>, <I>pitch-dark</I>, <I>stone-deaf</I>.
<note id="13.41.26/P01">Poznámka: Poněkud zastaralé, resp. regionálně omezené, je v této funkci <I>right</I>, např. <I>I am right glad</I>, <I>right sorry</I> jsem velmi rád, je mi to moc líto.</note>
V neformálním, hovorovém jazyce se vyskytují jako intenzifikátory tvary bez <I>-ly</I>, např. <I>he thinks himself mighty clever</I> myslí si o sobě, že je moc chytrý, <I>we had a real good time</I> měli jsme se moc dobře, <I>I have precious little money left</I> zbývá mi moc málo peněž aj. Tento typ intenzifikace je častý zejména v americké angličtině.
Ve funkci intenzifikátorů se dále vyskytují přítomná příčestí a přirovnávací výrazy, např. <I>burning</I> / <I>scalding hot</I> horký až k spálení / opaření, <I>dazzling bright</I> oslnivě jasný, <I>sharp as a razor</I> ostrý jako břitva, <I>as strong as a horse</I> silný jako kůň aj.
Specificky anglický způsob intenzifikace jsou koordinační vazby typu <I>good and</I> ADJECTIVE, <I>nice and</I> ADJECTIVE, <I>real and</I> ADJECTIVE, např. <I>he’ll compromise himself good and proper</I> pořádně se zkompromituje, <I>she was good and scared</I> byla pořádně vyděšená, <I>it’s nice and warm here</I> je tu příjemně teplo, <I>the water was nice and hot</I> voda byla krásně teplá, <I>he told me off real and proper</I> pořádně mi vyčinil. Tyto vazby se vyskytují v neformálním hovorovém jazyce a jsou frazeologicky vázány.
Zvláštní intenzifikátory se užívají při stupňování adjektiv a adverbií (viz 6.83).
V distribuci některých intenzifikátorů lze pozorovat tendenci k výskytu podle toho, zda intenzifikují výrazy kladně hodnotící nebo záporně hodnotící. Tak <I>fairly</I> a <I>entirely</I> se vyskytují v kladně hodnotících kontextech, <I>rather</I>, <I>utterly</I>, <I>completely</I>, <I>a bit</I>, <I>a little</I> v záporně hodnotících kontextech, srov. <I>he felt fairly well</I> cítil se dost dobře, <I>he felt rather poorly</I> cítil se dost špatně; <I>she is entirely reliable</I> je naprosto spolehlivá; <I>our hopes are completely</I> / <I>utterly ruined</I> naše naděje jsou naprosto zmařeny.
<note id="13.41.26/P02">Poznámka 1: Řekneme-li o někom, že je <I>rather tall</I>, vyjadřujeme, že je výška v daném případě nežádoucí vlastnost. <I>Rather</I> se zde blíží <I>too</I>: <I>she is rather tall for her age</I> je na svůj věk dost (= příliš) vysoká. Naopak <I>fairly tall</I> označuje žádoucí vlastnost (<I>fairly</I> se blíží <I>enough</I>): <I>she is fairly tall for her age</I> na svůj věk je dost (dostatečně, hezky) vysoká. Vyskytuje-li se <I>rather</I> s adjektivem kladně hodnotícím, je to prostředek umírněného vyjadřování (<I>understatement</I>, opak nadneseného vyjadřování) a znamená <I>very</I>: <I>that was rather clever of you</I> to bylo od vás velmi chytré.</note>
<note id="13.41.26/P03">Poznámka 2: <I>Pretty</I> (synonymní s <I>fairly</I>) je z hlediska kladného či záporného hodnocení neutrální, srov. <I>I am pretty sure about it</I> jsem si tím dost jist, <I>the situation is pretty hopeless</I> situace je dost beznadějná.</note>
Výrazy vyjadřující míru postihují celou škálu od nejvyššího stupně po nejnižší (nulový), srov. <I>quite</I>, <I>absolutely</I>, <I>altogether</I>, <I>totally</I> úplně, naprosto, <I>entirely</I>, <I>completely</I> úplně, naprosto, <I>utterly</I> naprosto, vyloženě, <I>extremely</I> krajně, nesmírně, <I>fully</I> plně, <I>perfectly</I> dokonale, <I>thoroughly</I> důkladně, úplně aj. (nejvyšší / úplná míra); <I>basically</I>, <I>essentially</I>, <I>fundamentally</I> v zásadě, v podstatě, <I>mainly</I>, <I>chiefly</I> hlavně, <I>mostly</I> většinou, <I>largely</I> z velké části, do značné míry, <I>to a large extent</I> do značné míry, <I>highly</I> vysoce, <I>considerably</I> značně, <I>predominantly</I> převládající měrou, <I>primarily</I> především, <I>much</I> velmi, mnoho, <I>greatly</I> velmi, <I>badly</I> velmi, <I>deeply</I> hluboce, <I>bitterly</I> hořce, <I>well</I> dobře, <I>a great (good) deal</I>, <I>a lot</I> hodně, <I>awfully</I>, <I>terribly</I>, <I>terrifically</I> ohromně, hrozně, děsně, strašně (vysoká míra); <I>almost</I>, <I>nearly</I> skoro, téměř, <I>as good as</I>, <I>all but</I> skoro, téměř, <I>practically</I> prakticky, vlastně, <I>virtually</I> prakticky, vlastně, celkem vzato (skoro úplná míra); <I>enough</I>, <I>sufficiently</I> dostatečně (dostatečná míra); <I>rather</I> dost, <I>kind of</I>, <I>sort of</I> jaksi, <I>mildly</I>, <I>moderately</I> mírně, <I>partially</I>, <I>partly</I> zčásti, <I>to some extent</I> do jisté míry, <I>slightly</I>, <I>a little</I>, <I>a bit</I> trochu, <I>somewhat</I> poněkud (menší a malá míra); <I>hardly</I>, <I>scarcely</I>, <I>barely</I> sotva, stěží, <I>little</I> málo, <I>in the least</I>, <I>in the slightest</I> ani v nejmenším, <I>at all</I> vůbec (nejmenší až nulová míra). Poněkud jiného charakteru jsou intenzifikátory typu <I>definitely</I> určitě, rozhodně, <I>certainly</I> jistě, určitě, <I>really</I>, <I>indeed</I> opravdu, které nevyjadřují míru, nýbrž příslušný význam pouze intenzifikují.
Např. <I>I was totally ignorant of their intentions</I> jejich úmysly mi byly zcela neznámy, <I>she looked utterly aghast</I> / <I>astounded</I> vypadala úplně zděšeně / ohromeně, <I>it’s perfectly true</I> je to naprosto pravda, <I>it was almost dark</I> bylo skoro tma, <I>the manuscript is as good as</I> / <I>all but finished</I> rukopis je skoro hotov, <I>he was badly wounded</I> byl vážně zraněn, <I>she felt deeply humilated</I> cítila se hluboce pokořena, <I>it was terribly boring</I> bylo to strašně nudné, <I>curricula are mostly differentiated</I> učební osnovy jsou většinou diferencované, <I>he was moderately successful</I> byl mírně úspěšný, <I>the answer is partly correct</I> odpověď je částečně správná, <I>she is a little</I> / <I>a bit slow</I> je trochu pomalá, <I>it is hardly feasible</I> je to stěží proveditelné, <I>it isn’t in the least</I> / <I>at all necessary</I> není to ani v nejmenším / vůbec nutné.
Některé z těchto výrazů (<I>awfully</I>, <I>terribly</I>, <I>terrifically</I>, <I>a bit</I>, <I>a lot</I>, <I>kind of</I>, <I>sort of</I>, <I>practically</I>) jsou charakteristické pro neformální hovorový jazyk.
<I>Quite</I>, podobně jako české <I>docela</I>, vyjadřuje nejen nejvyšší stupeň vlastnosti, např. <I>the evidence is quite conclusive</I> důkazy jsou zcela přesvědčivé, nýbrž i neúplnou míru vlastnosti (= do jisté míry), srov. <I>it was quite pleasant</I> bylo to docela příjemné.
Vedle sémantických omezení se u některých intenzifikátorů vyskytují i omezení gramatická.
<I>Greatly</I> se užívá jen u minulých příčestí, např. <I>we were greatly amused</I> byli jsme velmi pobaveni. Podobně <I>well</I> se vyskytuje hlavně u minulých příčestí, např. <I>a well-read man</I> zčetlý člověk, <I>well-meant advice</I> dobře míněná rada, <I>we are well acquainted</I> dobře se známe; dále u adjektiv na <I>-able</I> a některých jiných adjektiv, např. <I>I am well aware of it</I> jsem si toho dobře vědom, <I>the film is well worth seeing</I> ten film stojí za vidění, <I>she is well able to take care of herself</I> umí se o sebe dobře postarat. Intenzifikuje též některé výrazy místní a časové, např. <I>his name is well up in the list</I> jeho jméno je v seznamu hodně vysoko, <I>it was well after ten o’clock</I> bylo už pěknou chvíli po desáté.
Také <I>much</I> se vyskytuje u minulých příčestí, např. <I>a much discussed point</I> hodně diskutovaná otázka, a u adjektiv implikujících komparaci (srov. 6.83 <I>much</I> při stupňování), např. <I>much superior</I>, <I>much preferable</I> mnohem lepší. Plně adjektivizovaná minulá příčestí se však intenzifikují pomocí <I>very</I>, srov. <I>I was very tired</I> byl jsem velmi unaven, <I>a very frightened girl</I> velmi vystrašená dívka. Míra adjektivizace jednotlivých minulých příčestí je ovšem různá, což vede k jistému kolísání v užívání <I>very</I> a <I>much</I>. Obecně lze říci, že užívání <I>very</I> u minulých příčestí je na postupu. Je-li však participium pevnou součástí pasivního paradigmatu, je třeba užít slovesného intenzifikátoru <I>much</I>, např. <I>slacks are much worn by girls nowadays</I> dívky dnes hodně nosí kalhoty. Vyjádření činitele v pasivu je zpravidla signálem pro užití <I>much</I>, nicméně participia, která se bez vyjádřeného činitele užívají s <I>very</I>, je mohou podržet i s vyjádřeným činitelem, je-li neživotný, např. <I>she was very upset by the news</I> byla tou zprávou velmi znepokojena.
<I>Very</I> se užívá u participií vyjadřujících duševní stavy, a to jak v atribuci, tak v predikaci, např. <I>he wore a very upset</I>, <I>surprised</I>, <I>offended</I>, <I>annoyed</I>, <I>vexed</I>, <I>confused expression</I> měl velmi znepokojený, překvapený, uražený, podrážděný, utrápený, zmatený výraz; <I>he was very upset</I>, <I>surprised</I>, <I>offended</I>, <I>annoyed</I>, <I>vexed</I>, <I>confused</I> byl velmi znepokojen, překvapen, uražen, rozzloben (podrážděn), utrápen, zmaten. Některá z těchto participií se intenzifikují oběma způsoby, např. <I>he was very</I> / <I>much confused</I> byl velmi zmaten, <I>she was very</I> / <I>much disconcerted</I> byla velmi přivedena z míry, <I>he was very</I> / <I>much changed</I> byl velmi změněn. Jinak se užívá <I>much</I> (popř. <I>very much</I>, <I>greatly</I>), např. <I>it is much</I> / <I>greatly appreciated</I> velmi se to oceňuje, <I>the pain was much alleviated</I> bolest byla velmi zmírněna, <I>his condition was much improved</I> jeho stav se velmi zlepšil (byl velmi zlepšen) aj. V případě pochybnosti je možno užít <I>very much</I> nebo <I>greatly</I>, srov. <I>she was very much</I> / <I>greatly disconcerted</I>, <I>he was very much</I> / <I>greatly changed</I>.
<note id="13.41.26/P04">Poznámka: Adjektiva typu <I>afraid</I> (viz 6.63) se intenzifikují většinou pomocí <I>very</I> nebo <I>very much</I>, např. <I>I was very (much) afraid</I>, <I>ashamed</I> velmi jsem se bál, styděl, <I>they are very (much) alike</I> jsou si velmi podobni.</note>
Také <I>all</I> intenzifikuje minulá příčestí, např. <I>she was all excited</I> byla velmi (celá) vzrušená, ale i adjektiva a příslovečné vazby, např. <I>it’s all right</I> je to docela v pořádku.
<note id="13.41.26/P05">Poznámka: <I>All</I> má též funkci přístavku, takže věta jako <I>we were all wet</I> je dvojznačná: (1) <I>all of us were wet</I> všichni jsme byli mokří; (2) byli jsme úplně mokří.</note>
<I>A bit</I> se vyskytuje pouze u predikativního adjektiva (vyjadřujícího v daném kontextu nežádoucí vlastnost, viz výše), např. <I>he is a bit young for that job</I> je na tu práci trochu mladý (ale nikoliv *<I>a bit young boy</I>); je synonymní s <I>a little</I>, od něhož se liší stylisticky (<I>a little</I> je stylisticky neutrální, kdežto <I>a bit</I> je hovorové), srov. <I>I was a bit</I> / <I>a little disheartened</I> byl jsem trochu skleslý. Na rozdíl od <I>a little</I> (trochu) samotné <I>little</I> znamená „málo“. Vyskytuje se u minulých příčestí, např. <I>he was little changed</I> byl málo změněn, u komparativů, např. <I>it is little better than it was before</I> je to (jen) o málo lepší, než to bylo dříve, a u některých adjektiv (<I>aware</I>, <I>able</I>).
<I>Highly</I> je omezeno stylisticky. Nevyskytuje se s běžnými jednoslabičnými adjektivy, ačkoliv s jejich delšími synonymy je časté, srov. <I>highly unusual</I> vysoce (velmi) neobvyklý, ale nikoliv *<I>highly strange</I>; <I>highly satisfactory</I> vysoce uspokojivý, ale nikoliv *<I>highly good</I> *vysoce dobrý; podobně <I>highly nourishing food</I> vysoce výživná strava, <I>highly effective treatment</I> vysoce účinná léčba aj.
Intenzifikátory se často kombinují, např. <I>a little bit</I>, <I>quite a bit</I>, <I>just a little</I>, <I>more or less</I>; <I>ever so</I>, <I>much too</I>, <I>only too</I>, <I>a bit too</I> aj.: <I>I was a little bit</I> / <I>just a little baffled</I> byl jsem trochu přiveden z konceptu, <I>she was quite a bit put out</I> byla dost rozčilená, <I>I am ever so glad</I> jsem strašně rád, <I>you are going much too fast</I> jedeš moc rychle, <I>I shall be only too happy to oblige</I> you budu jen rád, budu-li vám moci vyhovět.
<note id="13.41.26/P06">Poznámka 1: K intenzifikaci významu se užívá též opakování, např. <I>he is very, very clever</I> je nesmírně chytrý.</note>
<note id="13.41.26/P07">Poznámka 2: Hovorový morfologický prostředek vyjadřování menší míry vlastnosti je přípona <I>-ish</I>, např. <I>greenish</I> nazelenalý, <I>it was latish</I> bylo už dost pozdě.</note>
(ii) Intenzifikátory slovesné
Slovesné intenzifikátory odpovídají na otázku <I>how much?</I> jak moc?, <I>to what extent?</I> do jaké míry? Stojí většinou před slovesem, jen některé připouštějí též postavení postverbální. Míra nebo intenzita slovesného děje se většinou vyjadřuje týmiž výrazy jako u adjektiv, srov. <I>I quite (perfectly) understand</I> úplně (dokonale) (to) chápu, <I>the cost somewhat exceeded our estimate</I> náklad poněkud překročil náš odhad, <I>he didn’t altogether convince me</I> úplně mě nepřesvědčil, <I>we thoroughly disapprove of such measures</I> taková opatření naprosto neschvalujeme, <I>I nearly missed my train</I> skoro (málem) jsem zmeškal vlak, <I>he as good as admitted his guilt</I> skoro (vlastně, prakticky) se přiznal, <I>I sort of expected it</I> jaksi jsem to čekal, <I>she mildly protested</I> mírně protestovala, <I>I have altered it a bit (somewhat, slightly)</I> trochu jsem to změnil.
Výskyt slovesných intenzifikátorů podléhá některým omezením gramatickým a/nebo sémantickým.
<I>Much</I> se vyskytuje hlavně v záporných a tázacích větách, např. <I>we didn’t like it much</I> moc se nám to nelíbilo. V kladné větě netázací samotné <I>much</I> většinou není možné, nýbrž je třeba užít dalšího intenzifikátoru: <I>we liked it very much</I> velmi se nám to líbilo, <I>he eats too much</I> moc (příliš) jí, <I>I very much hope that...</I> velice doufám, že..., <I>I very much doubt that...</I> velice pochybuji, že... Pokud se samotné <I>much</I> v kladné větě netázací vyskytuje, stojí v preverbální pozici: <I>he much prefers beer to wine</I> má mnohem raději pivo než víno. V pasivu je jeho užívání širší, srov. <I>he was much hampered by his lack of education</I> velice mu vadilo nedostatečné vzdělání, <I>her patience has been much tried</I> její trpělivost byla velmi zkoušena.
<note id="13.41.26/P08">Poznámka 1: <I>Much</I> se vyskytuje hlavně ve vyšším stylu u sloves implikujících komparaci (podobně jako <I>prefer</I>), např. <I>this book much surpasses (exceeds) anything he has written before</I> tato kniha značně překonává všechno, co dosud napsal; též u některých jiných: <I>we all much admire</I> / <I>appreciate</I> / <I>enjoy his art</I> všichni velice obdivujeme / oceňujeme / všem se nám velice líbí jeho umění.</note>
<note id="13.41.26/P09">Poznámka 2: V některých kontextech je <I>not much</I> ekvivalentní seldom zřídka, např. <I>we don’t go out much</I> nechodíme moc do společnosti = <I>we seldom go out</I> zřídka chodíme do společnosti.</note>
<I>Greatly</I> (velice) se vyskytuje v podobných případech jako <I>very much</I>, např. <I>they all greatly admired her</I> / <I>appreciated it</I> / <I>enjoyed it</I> všichni ji velice obdivovali / to velice ocenili / všem se to velice líbilo, <I>it greatly amused them</I> velice je to pobavilo apod.
<I>A lot</I>, <I>a great deal</I>, <I>a good deal</I> se vyskytují pouze v postverbálním postavní, např. <I>he helped me a lot</I> / <I>a great deal</I> / <I>a good deal</I> hodně mi pomohl. <I>A lot</I> je hovorové. Všechny tyto výrazy jsou v některých kontextech ekvivalentní časovému určení <I>often</I>, <I>frequently</I> (viz 13.41.22c), srov. <I>they play tennis a lot</I> / <I>a great deal</I> / <I>a good deal</I> hrají hodně tenis = <I>they often play tennis</I> často hrají tenis. Mohou též představovat předmět (viz 13.31.31), srov. <I>he earns a lot</I> vydělává hodně (= <I>a large amount</I> velkou částku).
<note id="13.41.26/P10">Poznámka: Podobnou polyfunkčností se vyznačuje <I>(very) much</I> a <I>(very) little</I>, srov. <I>he doesn’t write very much</I> / <I>writes very little</I> nepíše moc / píše velmi málo (1) <I>a very large</I> / <I>small amount</I> velké / malé množství, (2) <I>very often</I> / <I>very rarely</I> velmi často / velmi zřídka.</note>
<I>Well</I> intenzifikuje slovesný význam v případech jako <I>this amount well covers our needs</I> tato částka dobře pokrývá naše potřeby. Po <I>can</I>, <I>could</I> intenzifikuje možnost: <I>I can well imagine that...</I> mohu si docela dobře představit, že...
<note id="13.41.26/P11">Poznámka: U akčních sloves stojí <I>well</I> v postpozici a označuje příslovečné určení způsobu, např. <I>he plays well</I> hraje dobře.</note>
<I>Quite</I>, podobně jako intenzifikační <I>well</I>, stojí pouze před slovesem. Většinou vyjadřuje úplnou míru, např. <I>you have quite destroyed it</I> úplně jsi to zničil. V případech jako <I>I quite enjoyed myself</I> (docela jsem se bavil) vyjadřuje neúplnou míru (srov. stejné významy u adjektiv).
<I>Highly</I> se vyskytuje u sloves jako <I>prize</I>, <I>value</I> cenit si, <I>esteem</I>, <I>respect</I> vážit si, <I>praise</I> chválit, <I>recommend</I> doporučit apod. Stojí před i za slovesem, např. <I>I highly value his opinion</I> velmi si cením jeho názoru, <I>they think highly of her</I> mají o ní vysoké mínění. Užívá se u minulých příčestí některých sloves, která ho v aktivu neužívají, srov. highly adorned velmi ozdobený, highly cultivated vysoce kultivovaný, ale pouze <I>to adorn</I>, <I>to cultivate very much</I>, <I>greatly</I> apod.
<I>Deeply</I> intenzifikuje slovesa vyjadřující citové postoje, např. <I>suffer</I> trpět, <I>regret</I> litovat, <I>yearn</I> toužit, <I>insult</I>, <I>offend</I> urazit apod. Stojí v postavení preverbálním i postverbálním, např. <I>she deeply grived her parents</I> / <I>she grieved her parents deeply</I> hluboce zarmoutila své rodiče. Se slovesy <I>hurt</I>, <I>wound</I> (zranit) se pojí pouze v přeneseném významu, srov. <I>he was deeply hurt</I> / <I>wounded by her unjust words</I> byl jejími nespravedlivými slovy hluboce zraněn – <I>he was badly hurt</I> / <I>wounded in a motoring accident</I> byl těžce zraněn při autonehodě.
<I>Entirely</I> (úplně, naprosto) podobně jako u adjektiv se vyskytuje s kladnými slovesnými významy, <I>completely</I> (úplně, naprosto) se zápornými, např. <I>I entirely believe him</I> / <I>approve of it</I> naprosto mu věřím / to schvaluji; <I>he completely forgot about it</I> / <I>failed</I> / <I>lost his head</I> / <I>collapsed</I> úplně na to zapomněl / selhal / ztratil hlavu / se zhroutil. Vyskytují se před slovesem i za slovesem, např. <I>he completely ignored my request</I> / <I>he ignored my request completely</I> mou prosbu naprosto ignoroval.
<I>Utterly</I> (naprosto) se vyskytuje pouze se zápornými slovesnými významy, sorv. <I>I utterly detest</I> / <I>abhor it</I> hrozně se mi to oškliví, <I>he utterly condemned</I> / <I>forbade</I> / <I>refused</I> / <I>denied</I> / <I>disapproved of</I> / <I>despise it</I> naprosto to odsoudil / zakázal / odmítl / popřel / neschválil / tím opovrhoval. Postpozice je řídká, např. <I>he condemned it utterly</I>.
V případech, kdy je možná i postverbální pozice, se postavení intenzifikátoru řídí stupněm jeho výpovědní dynamičnosti, srov. <I>I entirely agree</I> úplně souhlasím – <I>I agree entirely</I> souhlasím úplně.
Některé intenzifikátory se vyskytují jen s malým počtem sloves, např. <I>he badly needs a rest</I> moc si potřebuje odpočinout, <I>your hair badly wants cutting</I> moc potřebuješ ostříhat (ale nikoliv *<I>badly require</I>, <I>wish</I>, <I>desire</I>, s těmito slovesy pouze <I>greatly</I> nebo <I>very much</I>).
<note id="13.41.26/P12">Poznámka: U akčních sloves je <I>badly</I> příslovečné určení způsobu. V této funkci je možná jen postpozice, srov. <I>I did it badly</I> udělal jsem to špatně. Se slovesy typu <I>injure</I>, <I>hurt</I>, <I>wound</I> zranit <I>badly</I> spojuje obě funkce, intenzifikační i způsobovou. Podobně v případech jako <I>I badly miscalculated</I> zle jsem se přepočítal.</note>
Podobně <I>we were sadly deceived in him</I> velmi jsme se v něm zklamali, <I>he richly deserved it</I> moc (bohatě) si to zasloužil, <I>I sorely need it</I> moc to potřebuji, <I>they lost heavily</I> těžce prohráli aj.
Funkci intenzifikátoru má též adverbium <I>so</I> (tak) ve zvolacích větách, např. <I>He frightened me so!</I> On mě tak polekal! Srovnej stejnou funkci <I>how</I> ve zvolacích větách (viz 12.14): <I>How he frightened me!</I> Ten mě ale polekal!
Také příslovečné určení označující malou míru (<I>downtoner</I>, <I>diminisher</I>) se vyznačuje některými zvláštnostmi.
<I>A bit</I>, <I>a little</I> (trochu) se vyskytují pouze v postpozici, např. <I>I lied a little</I> / <I>a bit</I> trochu jsem lhal (v pasivu též před participiem: <I>it’s a little</I> / <I>a bit damaged</I> je to trochu poškozeno). <I>Little</I> (málo) se slovesy typu know znamená „vůbec ne“, např. <I>he little realized</I> / <I>thought</I> / <I>imagined</I> / <I>supposed</I> / <I>expected that...</I> vůbec si neuvědomil / nepomyslil / nepředstavil / nepředpokládal / neočekával, že... V postpozici je uchován význam „málo“ a <I>little</I> je zpravidla provázeno dalšími intenzifikátory; např<I>. she eats very little</I> jí velmi málo, <I>you sleep too little</I> spíte málo.
<note id="13.41.26/P13">Poznámka 1: <I>Little</I> může stát pro zdůraznění v čele věty, a pak dochází k obligatorní inverzi, viz 14.37.</note>
<note id="13.41.26/P14">Poznámka 2: V americké angličtině mají funkci měrových adverbií <I>some</I>, <I>any</I> a <I>none</I> v případech jako <I>Did you sleep any?</I> Spal jsi (vůbec)? <I>I’ve progressed some</I> / <I>none</I>. Trochu jsem pokročil. / Vůbec jsem nepokročil. V britské angličtině je tento úzus okrajový. <I>Somewhat</I> (poněkud) se užívá v britské i americké angličtině stejným způsobem, např. <I>he answered somewhat hastily</I> odpověděl poněkud ukvapeně.</note>
<I>Rather</I> má vedle intenzifikačního významu, např. <I>the rain rather spoilt our holiday</I> déšť nám dost pokrazil dovolenou, též význam upřesňující „spíše“, např. <I>I wouldn’t say she’s conceited, I rather think she is shy</I> neřekl bych, že je nadutá, spíše myslím, že je ostýchavá.
<I>Sort of</I>, <I>kind of</I> (jaksi), <I>more or less</I> (více méně) vyjadřují přibližnost, <I>I sort of</I> / <I>more or less guessed the correct answer</I> jaksi / více méně jsem správnou odpověď uhodl. (<I>Sort of</I>, <I>kind of</I> jsou v této funkci hovorové.)
<I>Hardly</I>, <I>scarcely</I>, <I>barely</I> viz 4.72.21.
Některé intenzifikátory se vyskytují jen v záporné větě, např. <I>he doesn’t care a straw</I> / <I>a pin</I> / <I>a farthing</I> nedbá ani za mák / za groš, <I>she didn’t sleep a wink</I> nezamhouřila ani oko aj.
Některé intenzifikátory jsou redundantní v tom smyslu, že vyjadřují stejný sémantický rys jako sloveso, které intenzifikují, např. <I>he doggedly insisted</I> tvrdošíjně naléhal (<I>insistence</I> implikuje <I>doggedness</I>), <I>she carefully scrutinized the contents</I> pečlivě zkoumala obsah (<I>scrutiny</I> implikuje <I>carefulness</I>), <I>he endured it patiently</I> snášel to trpělivě (<I>endurance</I> implikuje <I>patience</I>). Jde tedy v podstatě o stejný způsob intenzifikace jako pomocí opakování (srov. <I>you are a bad, bad boy</I> jsi moc zlobivý kluk, <I>give me just a teeny weeny little bit</I> dej mi jen úplně malilinkatý kousíček).'$
'159','0','13.41.27','13.41.27 Vytýkací příslovce','Adverbiální formou se k příslovečnému určení řadí výrazy jako <I>even</I> i, <I>just</I> jen, právě, <I>exactly</I>, <I>precisely</I> právě, přesně, <I>only</I> jen, <I>alone</I> jedině, <I>merely</I>, <I>solely</I> pouze, <I>simply</I> prostě, jednoduše, <I>especially</I>, <I>particularly</I>, <I>in particular</I> zvláště, zejména aj. Od ostatních příslovečných určení se liší tím, že rozvíjejí nejen sloveso a adjektivum, resp. adverbium, nýbrž též syntaktické substantivum. Stejně jako příslovečné určení míry jsou vždy nekonstitutivním, rozvíjejícím větným členem. Mají vytýkací funkci, což z nich na rovině aktuálního členění činí rematizátory. Například <I>even a child can understand it</I> i dítě to může pochopit, <I>it is just a trifle</I> je to jen maličkost, <I>this is just</I> (<I>exactly</I>, <I>precisely</I>) <I>what I want</I> to je právě to, co chci, <I>it is simply a matter of taste</I> je to prostě věc vkusu; <I>I liked especially</I> (<I>particularly</I>, <I>in particular</I>) <I>the second part</I> líbila se mi zejména druhá část. <I>Only</I>, <I>alone</I>, <I>merely</I>, <I>solely</I> jsou restriktivně vytýkací, srov. <I>only a blockhead can say a thing like that</I> jenom hlupák může říci něco takového, <I>he alone is to blame</I> jedině on je vinen, <I>it’s merely a trick</I> je to jen trik.
Tato adverbia stojí zpravidla před výrazem, k němuž patří, pouze <I>alone</I> stojí v postpozici. <I>Only</I> může stát v postpozici, vytýká-li koncový větný člen, např. <I>I’ll keep you only a few minutes</I> / <I>I’ll keep you a few minutes only</I> zdržím vás jen několik minut.
Vztahuje-li se vytýkací příslovce k celé větě, stojí mezi podmětem a slovesem (ve složeném slovesném tvaru za první složkou), např. <I>lately Tom has been up to all kinds of mischief – he has even been playing truant</I> v poslední době Tom dělá samé darebnosti, dokonce chodil za školu; <I>he hasn’t had his licence withdrawn, he has only been fined</I> nebylo mu odňato povolení, dostal jen pokutu. Srovnej <I>his leg has been only bruised, not broken</I> měl nohu jen pohmožděnou, ne zlomenou, kde se <I>only</I> vztahuje jen ke slovesu.
<note id="13.41.27/P01">Poznámka: Mnozí mluvčí užívají <I>only</I> v postavení mezi podmětem a slovesem, i když jde o vytčení větného členu, srov. <I>I shall only keep you a few minutes</I> zdržím vás jen několik minut.</note>
K vytýkacím příslovcím se též někdy řadí aditivní výrazy jako <I>too</I>, <I>also</I> také, <I>again</I> opět, <I>equally</I> stejně, <I>similarly</I>, <I>likewise</I> podobně, <I>as well</I> rovněž, <I>in addition</I> mimo to aj., avšak tyto výrazy mají primárně funkci konektivní (viz 13.42.4).'$
'160','0','13.42','13.42 Příslovečné určení nezačleněné do větné stavby','Výrazy adverbiální povahy nemodifikují pouze jednotlivé větné členy, nýbrž se mohou vztahovat k obsahu celé věty či k způsobu jeho vyjádření. Jsou pak prostředkem modality větné a s větněčlenským příslovečným určením je spojuje jen jejich výrazně adverbiální forma, popř. některé přechodné typy. Z hlediska větné stavby představují prvky periferní, nezačleněné, což se projevuje jejich postavením, intonací a nemožností být odpovědí na otázku <I>how?</I> jak? Jejich vztah k celé větě (nikoliv k jednotlivému členu) ukazují korespondující způsoby vyjádření, popř. parafráze, které lze u obou hlavních skupin převést na jeden základní typ.
Větné modifikátory stojí nejčastěji v čele věty a mohou být samostatnou intonační jednotkou (s intonací stoupavou, stoupavě klesavou nebo setrvávající na stejném tónu).
Pokud může stát v čele věty začleněné adverbium, jeho začleněnost do větné stavby se projeví otázkovým testem, kterého nelze použít v případě modifikátoru větného, srov. <I>Quickly she put everything in order.</I> Rychle dala všechno do pořádku. <I>How did she put everything in order?</I>
<I>Quickly.</I> Jak dala všechno do pořádku? Rychle. – <I>Perhaps she put everything in order.</I> Snad dala všechno do pořádku. *<I>How did she put everything in order?</I> – *<I>Perhaps.</I> *Jak dala všechno do pořádku? – *Snad.
Přestože se větné modifikátory vyskytují nejčastěji na začátku věty, nejsou na toto postavení omezeny. Pokud nejsou homonymní s větněčlenskými adverbii (viz níže), často se vyskytují mezi podmětem a slovesem nebo na konci. Příznačným rysem větných modifikátorů je právě jejich schopnost měnit postavení, aniž se tím ovlivní význam věty, srov. <I>he will probably have some objections</I>, <I>he will have some objections, probably</I> bude mít pravděpodobně nějaké námitky. Větný modifikátor v koncovém postavení je zpravidla oddělen pauzou a tvoří samostatnou intonační jednotku. Je-li homonymní s příslovečným určením způsobu, jsou tyto prosodické prostředky jediným distinktivním rysem, srov. <I>he will recover naturally</I> (= <I>in a natural manner</I>) zotaví se přirozeně – <I>he will recover, naturally</I> (= <I>of course</I>) zotaví se, přirozeně (přirozeně, že se zotaví, ovšemže se zotaví). Specifické postavení větných modifikátorů je ve složeném slovesném tvaru hned za podmětem tj. před určitým slovesem (je-li záporné, před záporem), srov. <I>he probably has been informed</I> byl pravděpodobně informován, <I>he probably hasn’t been informed</I> pravděpodobně nebyl informován (vedle <I>he has</I> / <I>hasn’t probably been informed</I>).
<note id="13.42/P01">Poznámka: Specifický rys větného modifikátoru je také počáteční postavení před zápornou větou, na rozdíl od integrovaného příslovečného určení, které je z počáteční pozice v záporné větě vyloučeno, srov. <I>probably he hasn’t been informed about it</I> pravděpodobně o tom nebyl informován, ale nikoliv *<I>quickly she didn’t learn it</I> rychle se to nenaučila (na rozdíl od normálního <I>she didn’t learn it quickly</I> nenaučila se to rychle).</note>
Přemístitelnost větných modifikátorů neovlivňuje stupeň jejich výpovědní dynamičnosti, neboť mají inherentně nerematický charakter. Některé však mohou přispět k rematizaci jiného členu, např. <I>it was perhaps the greatest success of his career</I> byl to snad největší úspěch jeho kariéry. V tom případě stojí bezprostředně před vytčeným členem. Samy mohou být rématem pouze tehdy, jsou-li jediným novým prvkem sdělení (viz 14.36.1), např. <I>he won’t object – he probably won’t object</I> nebude mít námitky – pravděpdobně nebude mít námitky.
Větné modifikátory se dělí na dvě základní skupiny, modifikátory hodnotící způsob, jakým je obsah sdělován, a modifikátory hodnotící obsah sdělení.'$
'161','0','13.42.1','13.42.1 Větné modifikátory hodnotící způsob sdělení','Větné modifikátory hodnotící způsob sdělení jsou adverbia jako <I>briefly</I> stručně, <I>broadly</I>, <I>roughly</I> zhruba, <I>confidentially</I> důvěrně, <I>frankly</I> otevřeně, upřímně, <I>generally</I> obecně, <I>honestly</I> upřímně, na (mou) věru, <I>literally</I> doslova, <I>metaphorically</I> metaforicky, <I>paradoxically</I> paradoxně, <I>personally</I> osobně, <I>seriously</I> vážně, doopravdy, <I>simply</I> jednoduše, <I>strictly</I> přesně, <I>truly</I>, <I>truthfully</I> popravdě aj. Většina má varianty ve formě předložkových vazeb a/nebo infinitivu, srov. <I>in brief</I>, <I>to be brief</I> ve stručnosti, <I>in confidence</I> důvěrně, <I>in all seriousness</I> mám-li mluvit naprosto vážně, <I>to be serious</I> mám-li mluvit vážně, <I>in general</I> obecně, <I>in truth</I> popravdě apod. Někdy má tuto funkci jen předložková nebo infinitivní vazba, kdežto příslušného adverbia se jako větného modifikátoru neužívá, např. <I>to be precise</I> přesně řečeno, <I>in short</I> zkrátka, <I>to put it mildly</I> mírně řečeno aj.
Větné modifikátory hodnotící způsob sdělení implikují verbum dicendi: lze je v zásadě převést na formu ADVERB <I>speaking</I> (ADVERBIUM řečeno) nebo <I>to put it</I> ADVERB (mám-li to formulovat + ADVERBIUM), popř. <I>to be</I> ADJECTIVE (mám-li být ADJEKTIVUM), např. <I>broadly</I> / <I>roughly speaking</I> zhruba řečeno, <I>generally</I> / <I>metaphorically</I> / <I>strictly speaking</I> všeobecně / metaforicky / přísně řečeno, <I>to put it briefly</I> / <I>frankly</I> / <I>crudely</I> stručně / otevřeně / zrhuba řečeno<I>, to be brief</I> / <I>serious</I> / <I>honest</I> mám-li být stručný / mám-li mluvit vážně / popravdě apod. Některá adverbia této skupiny mají celou řadu alternativních způsobů vyjádření, např. <I>in all frankness</I> mluvím-li naprosto otevřeně, <I>to be frank</I> mám-li být upřímný, <I>to speak frankly</I> mám-li mluvit otevřeně (upřímně), <I>frankly speaking</I> otevřeně řečeno, <I>to put it frankly</I>, <I>putting it frankly</I>, <I>put frankly</I> otevřeně řečeno, <I>if I can speak frankly</I>, <I>if I may be frank</I> mohu-li mluvit otevřeně; podobně <I>if one may be serious</I> mohu-li mluvit vážně, <I>seriously speaking</I> vážně, <I>to put it paradoxically</I> vyjádřeno (formulováno) paradoxně aj.
V češtině je vyjádření větné modifikace tohoto druhu samotným adverbiem nebo adverbiální vazbou řidší, např. <I>vážně</I>, <I>zkrátka</I>, <I>mezi námi</I> (= <I>důvěrně</I>), <I>na mou věru</I>, <I>popravdě</I>. Častěji se užívá vazeb s verbem dicendi, které jsou někdy jediným možným ekvivalentem anglického adverbia. Srovnej <I>Seriously, I have no intention of carrying on.</I> Vážně nemám v úmyslu pokračovat. <I>Briefly, the programme will be as follows</I>. Stručně řečeno bude tento program. <I>To put it mildy, she has been a rare disappointment to me.</I> Mírně řečeno jsem se v ní velice zklamal. <I>Personally I see no reason for inviting them.</I> Osobně (co se mne týče, mluvím-li sám za sebe) nevidím žádný důvod, proč bychom je měli zvát.
<note id="13.42.1/P01">Poznámka: <I>Personally</I> se vztahuje vždy k mluvčímu, i když mluvčí není podmětem, srov. <I>personally this is not my idea of a holiday</I> co se mne týče, takhle si dovolenou nepředstavuji.</note>
Větné modifikátory hodnotící způsob sdělení většinou připouštějí premodifikaci pomocí <I>very</I>, <I>quite</I>, <I>more</I>, <I>less</I> aj., např. <I>quite truthfully, I don’t care</I> řečeno docela popravdě, je mi to jedno. Vyskytují se nejen před větou oznamovací, ale i před otázkou, a některé i před imperativem, např. <I>Confidentially, is it true?</I> Mezi námi, je to pravda? <I>In short, keep to your instructions.</I> Zkrátka se držte svých instrukcí.
<note id="13.42.1/P02">Poznámka: Větný modifikátor před otázkou se může vztahovat jak k mluvčímu, tak k oslovenému, srov. <I>Confidentially, is it true?</I> (1) <I>I ask confidentially: is it true?</I> Ptám se důvěrně: je to pravda? (2) <I>Tell me confidentially: is it true?</I> Řekněte mi důvěrně: je to pravda?</note>
Větné modifikátory hodnotící způsob sdělení jsou homonymní s příslovečným určením způsobu, některé též s intenzifikátory. Tyto různé funkce se odlišují postavením popř. interpunkcí, v mluveném jazyce též intonací. Větné modifikátory stojí hlavě na začátku věty, příslovečné určení způsobu před slovesem nebo za slovesem (viz 13.41.23), intenzifikátory před slovem, které intenzifikují (viz 13.41.26b). Srovnej <I>How did you like it? Frankly, I was bored.</I> Jak se vám to líbilo? Upřímně řečeno jsem se nudil (větný modifikátor). – <I>He was frankly bored</I>. Nezastíraně se nudil (příslovečné určení způsobu). Srovnej též příklad uvedený výše a <I>he conducted me personally</I> provedl mě osobně (<I>in person</I>: příslovečné určení způsobu).'$
'162','0','13.42.2','13.42.2 Větné modifikátory hodnotící obsah sdělení','Větné modifikátory hodnotící obsah sdělení lze většinou převést na formu <I>it is</I> / <I>was</I> ADJECTIVE <I>that...</I> je / bylo ADJEKTIVUM, že...; často též na nepravou větu vztažnou: <I>..., which is</I> / <I>was</I> ADJECTIVE ..., což je / bylo ADJEKTIVUM, např. <I>obviously, this is a mistake</I> zřejmě to je chyba – <I>it is obvious that this is a mistake</I> je zřejmé, že to je chyba; <I>understandably, he pursues his own interests</I> pochopitelně sleduje své vlastní zájmy – <I>it is understandable that he pursues his own interests</I> je pochopitelné, že sleduje své vlastní zájmy – <I>he pursues his own interests, which is understandable</I> sleduje své vlastní zájmy, což je pochopitelné.
Některé větné modifikátory takto parafrázovat nelze: <I>actually</I> ve skutečnosti, vlastně, <I>decidedly</I> rozhodně, <I>doubtless</I> nepochybně, velmi pravděpodobně, <I>factually</I> fakticky, <I>indeed</I> vskutku, <I>perhaps</I> snad, <I>maybe</I> možná, <I>ostensibly</I> na oko, <I>outwardly</I> navenek, <I>superficially</I> na povrchu, <I>really</I> opravdu, <I>seemingly</I> zdánlivě, <I>basically</I>, <I>essentially</I>, <I>fundamentally</I> v zásadě, v podstatě aj., srov. <I>it was really not my fault</I> opravdu to nebyla moje vina – *<I>it is real that it was not my fault</I>. Větná povaha těchto modifikátorů však vyplývá z jejich schopnosti stát v čele věty jako samostatná intonační jednotka, a to i před zápornou větou, a z jejich neschopnosti být odpovědí na otázku <I>how?</I> jak?
Na rozdíl od větných modifikátorů hodnotících způsob sdělení se modifikátory hodnotící obsah sdělení vyskytují zpravidla jen v oznamovacích větách.
Větné modifikátory obsahu sdělení jednak hodnotí obsah sdělení z hlediska faktivnosti (jistotní modality), jednak k němu vyjadřují různé postoje.'$
'163','0','13.42.21','13.42.21','Větné modifikátory hodnotící obsah sdělení z hlediska jeho faktivnosti vyjadřují jistotu či pochybnost o platnosti obsahu sdělení. Větné modifikátory vyjadřující jistotu jsou např. <I>definitely</I> určitě, rozhodně, <I>certainly</I> určitě, jistě, zajisté, <I>undoubtedly</I>, <I>unquestionably</I>, <I>indisputably</I>, <I>indubitably</I> nepochybně, <I>undeniably</I> nepopiratelně, <I>unavoidably</I>, <I>inevitably</I> nevyhnutelně, <I>necessarily</I> nutně, <I>indeed</I> vskutku, <I>really</I> oravdu, <I>decidedly</I> rozhodně, <I>surely</I> jistě, <I>of course</I> ovšem, zajisté aj. Větná adverbia na <I>-ably</I>, k nimž existují příslušná slovesa, vedle základní korespondence <I>it is undeniable that...</I> je nepopiratelné, že... atd. též odpovídají pasivním větám s <I>can</I> typu <I>it cannot be denied</I> / <I>questioned</I> / <I>disputed that...</I> nelze popřít / pochybovat / se přít o tom, že... Stejnou korespondenci má jinak tvořené <I>undoubtedly</I>, srov. <I>it cannot be doubted that...</I> nelze pochybovat, že...
Pravděpodobnost vyjadřují větná adverbia <I>probably</I>, <I>doubtless</I>, <I>presumably</I>, <I>(quite) likely</I> pravděpodobně; možnost <I>perhaps</I>, <I>maybe</I>, <I>possibly</I> snad, možná, <I>conceivably</I> lze si představit, že...
Jistotu nebo pochybnost vzniklou z pozorování vyjadřují větná adverbia typu <I>clearly</I> jasně, <I>obviously</I> zřejmě, <I>evidently</I> zřejmě, <I>plainly</I> jasně, <I>manifestly</I> zřejmě, očividně, <I>apparently</I> zřejmě, jak se zdá, <I>seemingly</I> zdánlivě aj.
Platnost odvozenou z mínění jiných vyjadřují větná adverbia <I>admittedly</I> jak se (všeobecně) uznává, <I>supposedly</I> jak se předpokládá, podle předpokladu, <I>allegedly</I> údajně, jak se udává, prý, <I>reportedly</I>, <I>reputedly</I> údajně aj. Tato adverbia odpovídají pasivním větám typu <I>it is admitted</I> / <I>supposed</I> / <I>alleged</I> / <I>reported</I> / <I>reputed that...</I> uznává se / předpokládá se / uvádí se, že...
Omezení platnosti obsahu sdělení na určitý aspekt vyjadřují adverbia <I>basically</I>, <I>essentially</I>, <I>fundamentally</I> v podstatě, v zásadě, <I>generally</I> (vše)obecně, <I>hypothetically</I> hypoteticky, <I>ideally</I> ideálně, v ideálním případě, <I>outwardly</I> navenek, <I>superficially</I> na povrchu, <I>ostensibly</I> na oko aj.
<note id="13.42.21/P01">Poznámka 1: <I>Doubtless</I> a <I>no doubt</I> se někdy užívají v oslabeném významu <I>I think</I>, <I>I expect</I>. Naproti tomu <I>undoubtedly</I> uchovává význam ‘without doubt’.</note>
<note id="13.42.21/P02">Poznámka 2: <I>Maybe</I> je stylisticky příznakové pro běžně mluvený, neformální jazyk.</note>
<note id="13.42.21/P03">Poznámka 3: <I>Surely</I> vyjadřuje nižší stupeň jistoty než <I>certainly</I>. V oznamovací větě mají tato adverbia pouze funkci větných určení, kdežto funkci intenzifikátorů vykonávají předložkové vazby <I>for certain</I>, <I>for sure</I>, srov. <I>he certainly</I> / <I>surely knows it</I> jistě to ví – <I>he knows it for sure</I> / <I>for certain</I> ví to jistě (najisto). V otázkách se vyskytuje jen slovesný intenzifikátor: <I>Do you know it for sure</I> / <I>for certain?</I> Víš to jistě?</note>
<note id="13.42.21/P04">Poznámka 4: Na rozdíl od češtiny se <I>likely</I> jako větné adverbium vyskytuje jen s premodifikací <I>very</I>, <I>quite</I>, <I>most</I> aj., např. <I>very likely we shall meet there</I> velmi pravděpodobně se tam sejdeme. Samotné <I>likely</I> je možné jen jako jmenná část přísudku, např. <I>we are likely to meet there</I>, a v přívlastku, např. <I>a likely excuse</I> pravděpodobná výmluva.</note>
<note id="13.42.21/P05">Poznámka 5: <I>Apparently</I> pro některé mluvčí znamená <I>it seems</I>, <I>it appears</I> zdá se, pro jiné <I>it is evident</I> je zřejmé.</note>
Větné modifikátory vyjadřující různý stupeň faktivnosti stojí na začátku věty nebo mezi podmětem a slovesem, řidčeji na konci, např. <I>actually we didn’t discuss it</I> / <I>we actually didn’t discuss it</I> / <I>we didn’t actually discuss it</I> / <I>we didn’t discuss it, actually</I> ve skutečnosti (vlastně) jsme o tom nemluvili, <I>inevitably the scheme failed</I> / <I>the scheme inevitably failed</I> plán nevyhnutelně ztroskotal, <I>she was evidently embarrassed</I> byla zřejmě na rozpacích, <I>the drug allegedly relieves pain without any harmful side effects</I> ten lék údajně zmírňuje bolest bez jakýchkoliv škodlivých vedlejších účinků, <I>ideally conversation classes should be small</I> ideálně (v ideálním případě) by konverzační třídy měly být malé.
U větných modifikátorů, které jsou homonymní s intenzifikátory, má ovšem postavení rozlišující funkci. Jednozančné postavení pro větný modifikátor je začátek věty nebo u složeného přísudku pozice před prvním slovesným tvarem, např. <I>really I have tried</I> nebo <I>I really have tried</I> opravdu jsem se snažil. V postavení mezi podmětem a jednoduchým slovesným tvarem a v postavení za první složkou složeného slovesného tvaru může jít o větný modifikátor nebo o slovesný intenzifikátor, srov. <I>I (have) really tried</I> (1) <I>it is true to say that I have tried</I> je pravda / opravdu jsem se snažil, (2) <I>I (have) tried hard</I> velmi jsem se snažil. V případech jako <I>I certainly want it</I> (jistěže to chci), <I>many people indeed hate it</I> (mnoho lidí to opravdu nemá rádo), <I>we didn’t actually discuss it</I> (vlastně jsme o tom nemluvili) polyfunkčnost adverbiálního výrazu celkový význam věty neovlivňuje.
Různá funkce adverbií tohoto typu je zvláště zřetelná ve větě záporné. V postavení před záporem jsou mimo dosah záporu a modifikují celou větu, kdežto v postavení za záporem paří do záporné věty jako intenzifikátor slovesa, srov. <I>possibly they can’t leave this week</I> / <I>they possibly can’t leave this week</I> možná, že tento týden nemohou odjet – <I>they can’t possibly leave this week</I> tento týden rozhodně nemohou odjet; <I>really I don’t know</I> / <I>I really don’t know</I> opravdu nevím – <I>I don’t really know</I> vlastně nevím (viz 14.22).
<note id="13.42.21/P06">Poznámka 1: <I>Possibly</I> se jako intenzifikátor vyskytuje jen v záporné větě po <I>can</I> / <I>could</I>. V odpovídající kladné větě je <I>certainly</I>, srov. <I>they can certainly leave this week</I> jistěže mohou odjet tento týden.</note>
<note id="13.42.21/P07">Poznámka 2: Na rozdíl do <I>really</I>, <I>definitely</I>, <I>actually</I> a <I>indeed</I> je <I>certainly</I> v záporné větě pouze větný modifikátor, neboť nemůže stát za záporem, srov. <I>I certainly don’t need it</I> jistěže to nepotřebuji, nikoliv *<I>I don’t certainly need it</I>. Vlastní intenzifikátory typu <I>entirely</I>, <I>badly</I> (viz 13.41.26b) mohou stát pouze za záporem, srov. <I>I don’t entirely agree</I>, nikoliv *<I>I entirely don’t agree</I>.</note>
Vyjadřování jistotní modality modálními slovesy viz 8.44.
Slovesné a adverbiální vyjadřování jistotní modality se může kombinovat, srov. <I>he must surely be aware of it</I> jistě si toho musí být vědom.
Omezení platnosti obsahu sdělení na názor mluvčího vyjadřují slovesa myšlení <I>think</I>, <I>suppose</I>, <I>believe</I> apod.; faktivnost založená na mínění jiných se vyjadřuje pomocí sloves dicendi jako <I>say</I>, <I>report</I>, <I>repute</I>, <I>rumour</I> aj., resp. jejich opozitem <I>I hear</I> doslýchám se. Faktivnost omezenou na jevovou stránku věci vyjadřují slovesa <I>seem</I> zdát se, <I>appear</I> zdát se, jevit se.
Syntaktické ztvárnění těchto prostředků má nejčastěji formu souvětí, v němž vlastní obsah je sdělován vedlejší větou závislou na slovese vyjadřujícím příslušný jistotní odstín (viz 16.21.12). Např. <I>I think</I> (amer. <I>I guess</I>, <I>I reckon</I>) myslím / <I>I believe</I> mám za to / <I>I dare say</I> myslím (zdá se mi pravděpodobné, možné) / <I>I expect</I> očekávám / <I>I suppose</I> předpokládám / <I>I fancy</I> myslím (mám dojem) / <I>I imagine</I> myslím (myslím, že je pravděpodobné) <I>he’ll soon realize his error</I> že si brzy uvědomí svůj omyl. Tato slovesa jsou na přechodu k adverbiálním určením, jak o tom svědčí možnost jejich postavení za větou, jejíž faktivnost modifikují, srov. <I>He’ll soon come to see his error, I think</I> / <I>suppose</I> / <I>believe.</I> Pozná myslím brzy svou chybu. Anglická slovesa tohoto typu v češtině většinou odpovídají jistotním adverbiím podobného významu, srov. <I>he will be away all summer I believe</I> bude asi celé léto pryč (domnívám se / mám za to, že...), <I>there will be several excursions I expect</I> / <I>I suppose</I> pravděpodobně bude několik exkurzí, <I>we’ll have to practise economy I fancy</I> / <I>I imagine</I> budeme asi muset šetřit.'$
'164','0','13.42.22','13.42.22 Větné modifikátory vyjadřující různé postoje k obsahu sdělení','Větné modifikátory hodnotící nebo komentující obsah sdělení podle postoje mluvčího zahrnují velké množství adverbií různých sémantických skupin, která mají stejnou formu jako příslovečná určení způsobu. Tato homonymie se většinou odstraňuje postavením. Postojové modifikátory stojí typicky na počátku věty, kdežto příslovečné určení způsobu před nebo za lexikální složkou slovesného tvaru, srov. <I>properly, the whole manuscript should be retyped</I> patřilo by se, aby se celý rukopis přepsal – <I>the whole manuscript should be properly retyped</I> celý rukopis by se měl pořádně přepasat. Postavení mezi určitým tvarem a lexikálním slovesem je dvojznačné, srov. <I>she should properly retype the whole manuscript</I> (1) patřilo by se, aby celý rukopis přepsala, (2) celý rukopis by měla pořádně přepsat; podobně <I>conveniently, they arranged everything</I> (= <I>it was convenient that...</I>) bylo výhodné (vyhovující, pohodlné), že všechno zařídili – <I>they arranged everything conveniently</I> (= <I>in a convenient manner</I>) zařídili všechno vyhovujícím způsobem.
Větné modifikátory této skupiny hodnotí nebo komentují obsah sdělení z nejrůznějších hledisek: prospěšnosti či škody, např. <I>(un)fortunately</I>, <I>(un)luckily</I>, <I>(un)happily</I> na(ne)štětí, <I>mercifully</I>, <I>thankfully</I> naštěstí, <I>regrettably</I> bohužel (je / bylo politováníhodné, že...), <I>(in)conveniently</I> je / bylo (ne)výhodné, že...; obvyklosti či neobvyklosti, např. <I>naturally</I> přirozeně, <I>typically</I> typicky, <I>characteristically</I> charakteristicky, <I>surprisingly</I> překvapivě, kupovidu, <I>amazingly</I>, <I>astonishingly</I> je / bylo velmi překvapující, ohromující, že..., <I>curiously</I>, <I>strangely</I>, <I>oddly</I> je / bylo zvláštní, divné, že..., <I>unexpectedly</I> neočekávaně aj.; náležitosti či nenáležitosti, např. <I>(in)appropriately</I>, <I>(im)properly</I> (ne)náležitě, <I>understandably</I> pochopitelně, <I>(in)correctly</I> (ne)správně, <I>rightly</I> správně, <I>wrongly</I> nesprávně, <I>justly</I> po právu, spravedlivě, <I>unjustly</I> nespravedlivě; a jiných hledisek, např. <I>annoyingly</I> je / bylo mrzuté, že..., <I>disappointingly</I> k našemu zklamání, <I>amusingly</I> je / bylo zábavné, že..., <I>hopefully</I> doufejme, že..., <I>miraculously</I> zázrakem, zázračně, <I>significantly</I> je / bylo významné, že..., <I>interestingly</I> je / bylo zajímavé, že... aj.
Stejně jako adverbia hodnotící obsah sdělení z hlediska faktivnost, tak i tato adverbia zpravidla odpovídají vazbám <I>it is</I> ADJECTIVE <I>that...</I> je ADJEKTIVUM, že..., nebo nepravé větě vztažné <I>..., which is</I> ADJECTIVE ..., což je ADJEKTIVUM, např. <I>oddly, the gift didn’t please her</I> dárek ji kupodivu nepotěšil – <I>it was odd that the gift didn’t please her</I> bylo divné, že ji dárek nepotěšil – <I>the gift didn’t please her, which was odd</I> dárek ji nepotěšil, což bylo divné; podobně <I>surprisingly, they won the first prize</I> překvapivě / k našemu překvapení vyhráli první cenu; <I>curiously, he had no wish to explore the forbidden territory</I> kupodivu nepociťoval žádné přání prozkoumat zakázané území.
Některé postojové modifikátory však tuto korspondenci nemají: <I>happily</I>, <I>thankfully</I>, <I>hopefully</I> odpovídají vazbám <I>one is</I> / <I>I am happy</I> / <I>thankful</I> / <I>hopeful that...</I> jsem šťasten / vděčen / doufám, že..., srov. <I>happily</I> / <I>thankfully the misunderstanding has been cleared up</I> naštěstí se nedorozumění vyjasnilo – <I>one is</I> / <I>I am happy</I> / <I>thankful that the misunderstanding has been cleared up</I> jsem šťasten / vděčen, že se nedorozumění vyjasnilo; <I>hopefully the misunderstanding will be cleared up</I> doufejme, že se nedorozumění vyjasní – <I>I hope that the misunderstanding will be cleared up</I> doufám, že...
<note id="13.42.22/P01">Poznámka: <I>(Un)happily</I> na(ne)štěstí je stylisticky příznakové pro formální psaný jazyk na rozdíl od synonymních <I>(un)fortunately</I>, <I>(un)luckily</I>, která jsou stylisticky neutrální.</note>
Některé postojové modifikátory mají několik korespondujících vazeb. Produktivní skupina postojových modifkátorů odvozených od přítomných příčestí vedle základní korespondence též odpovídá verbálním predikacím s příslušným slovesem, např. <I>annoyingly,</I>
<I>we missed our connection</I> bylo mrzuté, že jsme zmeškali spojení – <I>it annoyed us that we</I>
<I>missed our connection.</I> Adverbia na <I>-ably</I> mají slovesné korespondence s modálním slovesem, srov. <I>unaccountably = one cannot account for the fact that...</I> nelze vysvětlit skutečnost, že..., <I>regretably</I> = <I>one must regret the fact that...</I> musíme litovat toho, že... <I>Rightly</I> a <I>wrongly</I> odpovídají též vazbám <I>he was right</I> / <I>wrong in -ing.</I>
Postojové modifikátory se mohou vyskytovat s modifikací, např. <I>quite understandably</I> docela pochopitelně, <I>somewhat unexpectedly</I> poněkud nečekaně, <I>almost miraculously</I> skoro zázrakem, <I>rather interestingly</I> bylo dost zajímavé, že... aj. Častý modifikátor je <I>enough</I>, který u adverbií sémantické třídy <I>oddly</I> neznamená „dost“, nýbrž má přípustkový význam: <I>odd</I>
<I>though it may seem.</I> Např. <I>oddly</I> / <I>strangely</I> / <I>curiously enough, cold water sometimes has the</I>
<I>same effect</I> jakkoliv se to může zdá divné, studená voda někdy mívá stejný účinek. Často bývá litotes: <I>not unexpectedly</I> ne nečekaně, <I>not unnaturally</I> ne nepřirozeně, <I>not inappropriately</I> ne nenáležitě apod.
U některých postojových modifikátorů může být vymezen rozsah jejich platnosti, např. <I>fortunately for our team</I> naštěstí pro naše mužstvo, <I>luckily for him</I> naštěstí pro něho, <I>annoyingly for his host he was very late</I> k mrzutosti svého hostitele přišel velmi pozdě. Má-li věta se samotným <I>(un)fortunately</I>, <I>(un)luckily</I> více aktantů, může se modifikátor vztahovat ke kterémukoliv z nich, srov. <I>fortunately, John reached me at the office</I> Jan mě naštěstí zastihl v kanceláři: <I>John was fortunate</I> nebo <I>I was fortunate.</I>
Přechodný typ mezi postojovými modifikátory a adverbiálním určením podmětu tvoří adverbia jako <I>sadly</I> smutně, <I>cleverly</I>, <I>cunningly</I>, <I>shrewdly</I> chytře, <I>foolishly</I> pošetile, <I>sensibly</I> rozumně, <I>(un)reasonably</I> (ne)rozumně, <I>prudently</I> prozíravě, <I>improvidently</I> nerozvážně, <I>(un)wisely</I> (ne)moudře apod., neboť vedle parafráze s anticipačním <I>it</I> je též možná kvalifikace podmětu příslušným adjektivem, srov. <I>prudently he left it out</I> prozíravě to vynechal, <I>it was</I>
<I>prudent of him to leave it out</I> bylo od něho prozíravé, že to vynechal – <I>he was prudent in</I>
<I>leaving it out</I> byl prozíravý, že to vynechal (viz 13.41.23b).
Postojové modifikátory se vedle adverbií též vyjadřují předložkovými vazbami, v nichž je většinou specifikován rozsah platnosti, např. <I>to our astonishment</I> k našemu úžasu, <I>to his regret</I> k jeho lítosti, <I>to my misfortune</I> k mému neštěstí, <I>to our annoyance</I> k naší mrzutosti, <I>to her disappointment</I> k jejímu zklamání, <I>with justice</I> právem, oprávněně. Stejnou funkci mají predikace typu <I>I hope</I> doufám, <I>I trust</I> pevně doufám, <I>I am afraid</I> mrzí mě, bohužel, které obdobně jako <I>I think</I>, <I>I suppose</I> atd. poklesají v příslovečné výrazy, neboť mohou stát za větou, kterou modifikují, srov. <I>you’re quite well, I trust</I> doufám, že jste zcela zdráv, <I>I can’t help you, I’m afraid</I> bohužel vám nemohu pomoci.
Jak ukazují ekvivalenty v předcházejících odstavcích, čeština vyjadřuje tento typ modifikace hlavně substantivními vazbami příslovečného charakteru, srov. <I>naštěstí</I>, <I>bohužel</I>, <I>kupodivu</I>, <I>bohudík</I>, např. <I>mercifully, she was spared the worst</I> naštěstí byla ušetřena nejhoršího, <I>fortunately, nobody was injured</I> naštěstí nebyl nikdo zraněn, <I>regrettably, he has</I>
<I>contracted many debts</I> bohužel se velmi zadlužil, <I>almost miraculously, they escaped death</I> skoro zázrakem unikli smrti. V některých případech existují adverbiální ekvivalenty, např. <I>understandably</I> pochopitelně, <I>naturally</I> přirozeně, <I>rightly</I> správně, <I>wrongly</I> nesprávně. V případech, kdy čeština nemá ekvivalentní adverbium nebo substantivní vazbu, odpovídá anglické adverbiální modifikaci česká modifikace větná, srov. <I>oddly, he showed no surprise</I> bylo divné, že neprojevil překvapení, <I>incredibly, he created the whole work in a month</I> je neuvěřitelné, že celé dílo vytvořil za měsíc.'$
'165','0','13.42.3','13.42.3 Emocionální hodnocení obsahu výpovědi','Na rozdíl od předchozích typů větných modifikátorů nemá angličtina specifické prostředky sloužící k vyjádření emocionálního vztahu mluvčího k výpovědi. V této funkci se uplatňují různé formy a konstrukce jako věty zvolací (viz 12.14), tázací dovětky (viz 12.12j) a lexikální prostředky. Obdoba českých částic, které jsou pro tutu funkci specifické, v angličtině neexistuje, srov. Jen když už jsi doma! <I>I’m glad you’re at home.</I> Však on vám ty peníze vrátí! <I>He is sure to pay you back. He’ll pay you back I dare say.</I> Vždyť jsi mi to sám říkal! <I>You’ve</I>
<I>told me yourself, haven’t you?</I> Když on je tak tvrdohlavý! <I>He is so obstinate! How obstinate</I>
<I>he is!</I> To je ale hanba! <I>What a shame!</I> apod.'$
'166','0','13.42.4','13.42.4 Větné modifikátory sloužící jako prostředky textové návaznosti (spojovací prostředky)','Poslední typ větných modifikátorů adverbiální povahy zahrnuje prostředky specifikující způsob, jímž to, co následuje, navazuje na to, co předchází.
Spojovací prostředky zahrnují neodvozená adverbia jako <I>so</I> tak, <I>then</I> tedy, <I>thus</I> tudíž, <I>next</I> dále aj.; adverbia na <I>-ly</I> jako <I>accordingly</I> v důsledku toho, <I>similarly</I> podobně, <I>conversely</I> opačně apod.; adverbiální kompozita <I>therefore</I> proto, <I>whereupon</I> načež, <I>furthermore</I> dále, <I>nevertheless</I> nicméně, <I>instead</I> místo toho aj.; předložkové vazby, např. <I>on the contrary</I> naopak, <I>in spite of that</I> přesto, <I>in any case</I> v každém případě aj. Obvykle stojí na počátku věty, středové a koncové postavení je u většiny řídké. (Koncové postavení mívá <I>though</I> však a <I>anyhow</I> / <I>anyway</I> v každém případě; <I>however</I> [však] stojí nejčastěji po prvním větném členu.)
Spojovací prostředky vyjadřují různé sémantické vztahy, mezi nimiž lze zhruba rozlišit tyto typy:
(a) Aditivní, např. <I>also</I>, <I>too</I> také, <I>further(more)</I>, <I>moreover</I> dále, <I>additionally</I>, <I>in</I>
<I>addition</I> navíc, nadto, <I>besides (that)</I> kromě toho, mimo to, <I>by the way</I> mimochodem, <I>incidentally</I> mimochodem, <I>likewise</I>, <I>similarly</I> podobně, <I>in the same</I>
<I>way</I>, <I>equally</I> stejně, <I>in other words</I> jinými slovy, <I>for instance</I>, <I>for example</I> například (poslední tři uvozují přístavek, viz 13.62.1) aj., např. <I>My mother’s</I>
<I>attacks of theories were often short, but some of them were permanent. For</I>
<I>instance, we were never allowed to drink tea at all.</I> (Raverat 55) Záchvaty matčiných teorií byly často krátkodobé, ale některé byly trvalé. Například jsme nikdy nesměli vůbec pít čaj.
(b) Adverzativní, např. <I>yet</I>, <I>still</I> přesto, přece, <I>though</I> však, <I>only</I> jenomže, <I>however</I> však, <I>nevertheless</I>, <I>nonetheless</I> (knižní) nicméně, <I>despite this</I> / <I>in spite of this (that)</I> přesto, <I>all the same</I>, <I>for all that</I> (hovor.), <I>on the contrary</I>, <I>in contrast</I>, <I>by way of</I>
<I>contrast</I> naopak, <I>on the one hand... on the other hand</I> na jedné straně... na druhé straně (naproti tomu), <I>anyhow</I>, <I>anyway</I> (hovor.), <I>at any rate</I>, <I>in any case</I>, <I>at all</I>
<I>events</I> v každém případě, <I>after all</I> koneckonců aj., např. <I>It’s a new modern house</I>
<I>and the service is fine. They really keep it warm in the winter and they have air-conditioning in the summer. Yet the rates aren’t beyond a working girl’s means.</I> Je to nový moderní dům s dobrými službami. V zimě je tam opravdu teplo a v létě je klimatizován. A přece poplatky nepřesahují finanční možnosti zaměstnaného děvčete.
(c) Kauzální, např. <I>so</I> tak, <I>thus</I> (knižní) tudíž, <I>hence</I> (knižní) tudíž, <I>therefore</I> proto, <I>consequently</I>, <I>in consequence</I>, <I>as a consequence</I>, <I>as a result</I>, <I>accordingly</I> v důsledku toho aj., např. <I>The demand for energy has always been the primary driving</I>
<I>force in the development of technology. Thus, the invention of the steam engine and</I>
<I>its widespread use sparked the industrial revolution and the consequent evolution</I>
<I>of an energy economy based on wood and coal.</I> Potřeba energie byla v rozvoji techniky vždy přední hnací silou. Vynález parního stroje a jeho široké použití tak roznítily průmyslovou revoluci a následující vývoj energetické ekonomiky založené na dřevu a uhlí.
(d) Prostředky označující pořadí v chronologické nebo lineární posloupnosti, např. <I>first</I>, <I>second</I>, <I>third...</I>, <I>first(ly)</I>, <I>secondly</I>, <I>thirdly...</I>, <I>in the first place</I>, <I>in the second</I>
<I>place, in the third place...</I> za prvé, za druhé, za třetí..., <I>first... then</I> / <I>next</I> nejprve, nejdříve... pak, dále, <I>to begin with, to start with</I> nejdříve, <I>finally</I>, <I>last(ly)</I>, <I>as a final</I>
<I>point</I>, <I>in conclusion</I>, <I>to conclude</I> nakonec aj., např. <I>First, there’s the matter of an</I>
<I>attempted car purchase. Next, there’s the business of the cigarette-case.</I> Nejprve je tu ten pokus o koupi auta. Pak ta záležitost s pouzdrem na cigarety.
(e) Různé jiné vztahy, např. <I>altogether</I>, <I>overall</I> celkem (shrnutí), <I>rather</I> spíše (upřesnění), <I>instead (of that)</I> místo toho, <I>in</I>
<I>comparison</I>, <I>by comparison, by way of</I>
<I>comparison</I> ve srovnání, <I>otherwise</I>, <I>else</I> jinak aj., např. <I>The weather was bad and</I>
<I>the trains were crowded. Altogether, it wasn’t a very enjoyable excursion.</I> Počasí bylo špatné a vlaky byly přeplněny. Celkem to nebyl moc příjemný výlet.
Spojovací prostředky svou sémantikou přesahují rámec věty a slouží tak při výstavbě nadvětných celků jako jeden z prvků struktury textu.
<ref id="13.42.4/L01">Literatura: Allerton – Cruttenden 1974, Bäcklund 1970, Bolinger 1952, 1972, Borst 1902, Dvořáková 1964, Firbas 1961, 1962, Greenbaum 1969, 1970, Horová 1976, Chomsky 1971, Jacobson 1978, Kirchner 1955, Kirkwood 1969b, 1970, Kitagawa 1974, Kolář 1975, 1976, Lakoff G. 1968, Mathesius 1942, Nilsen 1972, Poldauf 1964, Staszewski 1976, Stoffel 1901, Zabrocki 1973.</ref>'$
'167','0','13.5','13.5 Přívlastek (atribut)',$
'168','0','13.51','13.51 Vymezení přívlastku','Přívlastek je rozvíjející větný člen, který přímo určuje syntaktické substantivum, v kterékoliv větné platnosti. Je to tedy člen závislý vždy na podstatném jménu (nebo zpodstatnělém jiném slovním druhu), s nímž jako s členem nadřazeným, řídícím (head noun) tvoří větnou dvojici v determinačním atributivním vztahu (noun phrase).
Přívlastek sémanticky blíže vymezuje, zpřesňuje, konkretizuje nebo modifikuje, identifikuje či zužuje pojem označený určovaným substantivem. Vyjadřuje vlastnost substance nebo její relaci k jiné substanci. Je tedy motivován spíše potřebami plánu pojmenovávacího (lexikálně sémantického) než plánu syntaktického (usouvztažňovacího).
Přívlastek je člen z hlediska formální úplnosti syntaktické struktury věty fakultativní, nepatří do základního gramatického větného vzorce, ale z hlediska komunikativního je potenciálně nutný pro úplnost sdělovaných obsahů, a proto může být někdy i jádrem výpovědi.
To, že jde o součást pojmenování substance, vysvětluje, proč v některých jazycích, např. germánských, české syntaktické dvojici „přívlastek + substantivum“ odpovídá jednoslovné pojmenování v podobě složeného slova (srovnej např. <I>sideway</I> – boční cesta), kde přívlastkovou funkci plní první komponent složeniny, anebo zase naopak sufixu českého odvozeného slova odpovídá v angličtině přívlastkové adjektivum (srov. domeček – <I>little</I>
<I>house</I>).
Přívlastkem se determinuje (a to nejčastěji) buď přímo nerozvité substantivum (<I>the</I>
<I>royal castle</I> – královský zámek) anebo se jím determinuje již určené substantivum, celá jmenná fráze (<I>the new royal castle</I> – nový královský zámek).
Podle pozice před nebo za určovaným substantivem rozeznáváme přívlastek anteponovaný (preponovaný, v prepozici, premodifikátor) nebo postponovaný (v postpozici, postmodifikátor). Oba typy se mohou kombinovat u jednoho určovaného jména (<I>the new teacher of mathematics</I> – nový učitel matematiky).'$
'169','0','13.52','13.52 Vyjádření přívlastku','Přívlastek se v angličtině vyjadřuje:
(1) přídavným jménem (<I>a beautiful picture</I> – krásný obraz), adjektivním zájmenem, číslovkou (<I>many students</I> – mnoho studentů, <I>the first lesson</I> – první lekce)
(2) preponovaným (konvertovaným) substantivem (<I>stone wall</I> – kamenná zeď)
(3) posesivním pádem substantiva (<I>a girl’s bedroom</I> – dívčí ložnice)
(4) substantivem s předložkou (<I>the chairman of the club</I> – předseda klubu, <I>the train to</I>
<I>Prague</I> – vlak do Prahy)
(5) adverbiem (<I>the then president</I> – tehdejší prezident, <I>a through train</I> – přímý vlak)
(6) přídavným jménem slovesným, tj. participem činným nebo trpným (<I>the working</I>
<I>class</I> – dělnická třída, <I>a forgotten artist</I> – zapomenutý umělec)
(7) infinitivem (<I>a promise to help</I> – slib pomoci, <I>a flat to let</I> – byt k pronajmutí)
(8) vedlejší větou vztažnou (<I>a baby who cries</I> – dítě, které pláče) nebo spojkovou obsahovou (<I>a warning that nobody should enter</I> – varování, aby nikdo nevstupoval).
V angličtině, kde je adjektivum tvarově neměnné, nemůže se přizpůsobovat substantivu v rodě, čísle a pádě, jak je tomu ve slovanských jazycích, nelze mluvit o přívlastku shodném a neshodném (mladý muž, mladá žena – <I>a young man</I>, <I>a young</I>
<I>woman</I>). Stírá se tu také rozdíl mezi skutečným adjektivem a konvertovaným substantivem (kamenná stěna – <I>a stone wall</I>). Členy nemají funkci přívlastku, nýbrž determinátoru (viz 3.31).
Rovněž k determinátorům se řadí zájmena jako <I>some</I>, <I>each</I>, <I>every</I>, <I>any</I>, <I>all</I> (viz 4.72.1, 4.71.2, 4.71.1, 4.72.2, 4.71.3), <I>this</I>, <I>that</I> (viz 4.4), přivlastňovací (<I>his</I>, <I>their,</I> viz 4.21) a záporná (<I>no</I>, viz 4.73).'$
'170','0','13.52.1','13.52.1 Přívlastek vyjádřený adjektivem','Adjektivní přívlastek je nejvlastnějším přívlastkovým typem v češtině i v angličtině (<I>a</I>
<I>long table</I> – dlouhý stůl), přesto však mezi oběma jazyky existuje i zde řada rozdílů daných jejich odlišnou typologickou příslušností. Pro angličtinu, která se v průběhu svého vývoje zbavila převážné většiny flektivních koncovek, je velmi snadná a běžná konverze, a současně je pro ni typická sevřenost výrazu. Proto se jako protějšky českých adjektiv objevují v adjektivní pozici i funkci, tj. v roli tzv. sekundárních adjektiv, i jiné slovní druhy, a to nejčastěji substantiva (<I>kamenná</I> zeď – a <I>stone</I> wall, <I>dělová</I> koule – a <I>cannon</I> ball), dále gerundium (<I>slušná</I> mzda – a <I>living</I> wage), adverbium (<I>tehdejší</I> ministr národní obrany – the <I>then</I> Minister of Defence, <I>uvedená</I> tabulka – the <I>above</I> table), pokleslá syntagmata různých typů (<I>hotové</I> jídlo – <I>ready-to-serve</I> food, <I>trhací</I> kalendář – <I>a tear-off</I> calendar, <I>ojeté</I> pneumatiky – <I>off-the-road</I> tyres, <I>ranní</I> dýmka – the <I>before-breakfast</I> pipe), která tvoří kompoziční sdruženiny, a konečně i celé pokleslé věty (nové, <I>neobyčejně rychle schnoucí</I> materiály – the new <I>wash-in-the-evening-dry-over-night</I> materials). Čeština se v těchto případech odchýlí od použití adjektivního výrazu jen tehdy, jestliže je třeba přesnějšího, explicitnějšího vyjádření, např. <I>mzda, která stačí k životu</I>, místo <I>slušná mzda</I>, <I>jídlo k okamžitému podávání</I>, místo <I>hotové jídlo</I>; všechny tyto varianty však tvoří součást spíše odborného stylu. Uvedené kondenzáty (kompresivy) jsou charakteristickým rysem současné angličtiny, složité typy jsou však většinou individuálním, spíše hravým výtvorem některých autorů (např. <I>a money-or-your-life</I>
<I>demand</I> – jednoznačný požadavek, <I>a what-do-I-do-next look</I> – nerozhodný, rozpačitý pohled) nebo prostředek stylu novinářského (např. <I>a pay-as-you-go bar</I> – plaťte hned u pultu, <I>a stay-slim diet</I> – dieta pro štíhlé), kde jsou oblíbeny pro svou ekonomičnost a vtip zejména v reklamních textech.
Českým adjektivním přívlastkům odpovídají někdy také anglické předložkové konstrukce, příp. přivlastňovací pád, např. <I>zemská</I> přitažlivost – the gravity <I>of the</I>
<I>earth</I> nebo <I>the earth’s</I> gravity, <I>odvážný</I> muž – a man <I>of courage</I> atd. Přitom si při vyjádření kvality mohou určující a určovaný člen v předložkové konstrukci s OF vyměnit role a tím nabývá spojení výraznosti, např. dokonalé štěstí – <I>the perfection of</I>
<I>happiness</I>; viz 13.52.43.
Rovněž českým adjektivním přívlastkům s kvantifikačním významem odpovídají v angličtině často substantiva označující kvantitu a určovaný objekt je pak vyjádřen konstrukcí s předložkou OF, např. celá Evropa – <I>the whole of Europe</I>, četní vědci – <I>a great</I> / <I>large</I> / <I>good number of</I>, <I>plenty of</I>, <I>a lot of</I>, <I>lots of scholars</I>, i když je možno analogicky s češtinou použít adjektivního přívlastku <I>numerous scholars</I>; první alternativa je pro moderní angličtinu idiomatičtější. (Podobně velmi rozmanité názory – <I>a great variety of opinions</I>.)'$
'171','0','13.52.11','13.52.11 Vztah adjektivního přívlastku k referentu řídícího (určovaného) substantiva','Primární a také nejčastější sémantickou funkcí přívlastku je stanovení vlastnosti referenta řídícího substantiva. Je to tedy funkce kvalifikační, přičemž může jít jednak o hodnocení, přisuzování vlastnosti více méně subjektivní (<I>the best girl</I> – nejlepší dívka, <I>his successful play</I> – jeho úspěšná hra, <I>a severe famine</I> – krutý hlad), jednak o přisuzování vlastnosti více nebo méně objektivní, rozlišující, zužující význam substantiva, vymezující, označující např. rozměry (<I>the thin component</I> – tenká složka), tvar (<I>a round table</I> – kulatý stůl), barvu (<I>the</I>
<I>green lights</I> – zelená světla), stáří nebo dobu (<I>an old house</I> – starý dům, <I>the present experiment –</I> tento / současný pokus) atp. Uvnitř objektivně kvalifikujících adjektivních přívlastků se rozlišují různé významové skupiny proto, že hrají jistou roli při stanovování pořadí adjektiv v případě několikanásobného anteponovaného přívlastku (viz 13.52.12b). K subjektivně hodnotící funkci se přiřazuje funkce modalitní, vytýkající (<I>the only occasion</I> – jediná příležitost, <I>a mere question</I> – pouhá otázka) a intenzifikační, zdůrazňující (<I>a real victory</I> – opravdové vítězství, <I>the true gentleman</I> – pravý džentlmen).
<note id="13.52.11/P01">Poznámka: Adjektiva s funkcí zdůrazňovací (emphasizers) mohou stát jen na místě přívlastku (nikoliv doplňku nebo jmenného přísudku), např. <I>a real hero</I> – skutečný / pravý hrdina (viz 6.61).</note>
Expresivní přívlastková expletiva typu <I>bloody</I>, <I>blessed</I>, <I>damned</I> aj. čeština často kompenzuje jiným větným členem, např. you could hear his <I>goddam(ned)</I>
<I>footsteps</I> coming right towards the room – bylo slyšet, jak se <I>ten lotr</I> blíží k našemu pokoji.
U činitelských podstatných jmen – deverbativ – se přívlastek vztahuje sémanticky spíše ke slovesnému základu, z něhož bylo jméno utvořeno, např. <I>a hard</I>
<I>worker</I> (= a worker who works hard) – těžce pracující (viz 6.61).
Kvalifikačními přívlastky jsou vesměs pravá, primární adjektiva, kdežto u dalšího sémantického typu přívlastků, tzv. relačních, referenčních, které vyjadřují velmi obecně vztah ať už k místu, původu (<I>the Italian police</I> – italská policie, <I>the Saigon jails</I> – saigonské žaláře) či k materiálu (<I>metallic assemblies</I> – kovové konstrukce, <I>steel alloys</I> – ocelové slitiny), funkci, účelu (<I>the experimental methods</I> – experimentální metody, <I>test plates</I> – testové destičky), místu (<I>the floor lamp</I> – stojací lampa), času (<I>a winter sale</I> – zimní výprodej), objektu děje deverbálního řídícího substantiva (<I>a shock absorber</I> – tlumič otřesu) aj., převládají adjektiva denominální, odvozená od substantiv (<I>Italy – Italian</I>, <I>metal – metallic</I>, <I>experiment – experimental</I>) nebo přímo adjektivizovaná substantiva (<I>steel</I>, <I>floor</I>, <I>test</I>).
<note id="13.52.11/P02">Poznámka: Odvozená denominální adjektiva typu <I>golden hair</I> – zlaté vlasy, <I>the silvery</I>
<I>moon</I> – stříbrný měsíc, <I>silken skin</I> – hedvábná pleť, <I>a stony heart</I> – kamenné srdce, <I>glassy eyes</I> – skelný pohled mají vesměs přenesený význam.</note>
Sémantický rozsah vztahů mezi relačními přívlastky a determinovanými substantivy je velmi široký, obecný, např. <I>a Spanish student</I> je buď španělský student nebo student španělštiny (viz 6.5).
Základní sémantické funkce adjektivního přívlastku jsou tedy kvalifikační (a to objektivně i subjektivně, což je značně relativní, včetně funkce modalitní a intenzifikační) a relační.'$
'172','0','13.52.12','13.52.12 Postavení adjektivního přívlastku','(a) Normální postavení adjektivního přívlastku
Adjektivní přívlastek stojí v angličtině zpravidla před příslušným substantivem; v postpozici, za substantivem se vyskytuje poměrně vzácně, zejména nejde-li o přívlastek rozvitý (o tom viz více v 13.52.12c).
(b) Několikanásobný přívlastek preponovaný: pořadí adjektiv
Problematika určování pořadí několikanásobných preponovaných adjektivních přívlastků není dosud definitivně vyřešena, existuje řada různých koncepcí, zdá se však, že rozhodujícím a primárním faktorem je přitom hledisko sémantické. Pravidlo pro stanovení pořadí lze formulovat do značné míry obecně jako plynulé spektrum, které postupuje od inherentních významových rysů, tj. těch, které jsou co nejtěsněji spojeny s řídícím slovem významově i pozičně, k rysům adherentním, náhodně připojeným k řídícímu slovu a umístěným od něho nejdále. Jde vlastně o aplikaci teorie funkční perspektivy větné, o postup zprava doleva od tématu k rématu. Pak nezáleží na formálních rysech a např. participiální přívlastek může zaujímat i jiné místo, než jaké by mu příslušelo podle předepsaných stupnic.
Absolutně platí pravidlo o postavení predeterminátorů a determinátorů; s přibývající vahou na lexikálním významu přívlastků je pořadí stále obtížněji stanovitelné. Někdy není snadné stanovit ani pořadí důležitosti a inherentnosti či adherentnosti.
<note id="13.52.12/P01">Poznámka: Pořadí uvnitř objektivně kvalifikujících přívlastků se dá částečně řídit podle stálosti dané vlastnosti, proto mívá barva, národnost, věk přednost před relativnějšími vlastnostmi jako jsou rozměry nebo tvar, např. <I>her big blue eyes</I> – její velké modré oči, <I>recent American literature</I> – nejnovější americká literatura, <I>a young</I>
<I>Norwegian sailor</I> – mladý norský námořník, <I>a beautiful little old blue ornament</I> – krásná stará modrá ozdůbka. Angličané dávají přednost pořadí <I>a small round table</I> před <I>a round small table</I> – malý kulatý stůl, <I>several thick even slices</I> – několik stejně tlustých krajíců před <I>several even thick slices</I>, <I>a tall angry man</I> – rozzlobený vysoký muž před <I>an angry tall man</I>. Hodnotící, subjektivně kvalifikující přívlastky stojí dále od určovaného substantiva než přívlastky relativně objektivní, měřitelné, tedy rozměry dále než tvar, velikost povšechně dále než změřitelný rozměr.</note>
Při interpretaci anglického textu je důležité rozlišit, není-li mezi některou dvojicí jmen užší vztah, netvoří-li stálé spojení. Pak musíme rozlišovat jednoduchý přívlastek a přívlastková spojení. Přitom mohou nastat různé druhy případů (viz 13.52.22).
Anteponovaným adjektivním přívlastkem je determinováno slovní spojení: <I>a real</I> // <I>family doctor</I> – opravdový // rodinný lékař, <I>a tall</I> // <I>brick tower</I> – vysoká // cihlová zeď, <I>a retired</I> // <I>company director</I> – bývalý // ředitel společnosti, anebo má anteponovaný přívlastek formu slovního spojení: <I>a long distance</I> // <I>call</I> – dálkový // hovor, <I>an American Army</I> // <I>officer</I> – důstojník // americké armády, <I>a plastic top</I> // <I>table –</I> stůl // s deskou z umělé hmoty, <I>a correct language</I> // <I>user</I> – uživatel // spisovného jazyka, <I>a Best Actor</I> // <I>Award</I> – cena za // nejlepší herecký výkon. Přitom může dojít k dvojznačnosti výkladu, např. <I>a new</I>
<I>government organization</I> je možno chápat buď ve smyslu nová // vládní organizace nebo organizace // nové vlády. Podobně dvojí interpretaci v psaném projevu mohou mít jmenné fráze jako <I>a light green coat</I> – (1) lehký zelený kabát, (2) světlezelený kabát. V mluveném projevu naznačuje frázování, pauza mezi oběma anteponovanými prvky a level stress, že oba přívlastky jsou souřadné a jde tedy o případ (1).
Důležité je rozpoznat “group modifiers” zejména v odborných textech, např. <I>his weldable alloys list</I> – jeho seznam svařovatelných slitin nebo seznam jeho svařovatelných slitin, <I>the very slight increased weight losses</I> – zcela nepatrné ztráty způsobené zvýšenou vahou. (Pozor! zcela nepatrně zvýšené váhové ztráty = <I>the very</I>
<I>slightly increased weight losses</I>.)
<note id="13.52.12/P02">Poznámka: Při koordinaci řídícího substantiva může dojít k dvojznačnosti, např. spojení <I>old men and women</I> – (1) <I>old men + old women</I>, (2) <I>old men + women.</I></note>
(c) Postpozice adjektivního přívlastku (výrazy vyžadující postponovaný přívlastek, rozvitý přívlastek)
Postponovaný adjektivní přívlastek je v podstatě formou kondenzované vztažné věty.
Výhradně v postpozici stojí přívlastky u neurčitých zájmen zakončených na -BODY, -ONE, -THING, -WHERE, např. <I>something larger</I> – něco většího.
Dále je postpozice obligatorní pro adjektiva PROPER (ve smyslu <I>vlastní</I>) a ELECT (ve smyslu <I>zvolený</I>), např. <I>the City of London proper</I> – vlastní Londýn, <I>the president elect</I> – zvolený prezident. U některých ustálených spojení vesměs z oblasti právnické stojí adjektivní přívlastek v postpozici z důvodů zřejmě historických; právnická terminologie byla přejímána z francouzštiny, kde je postavení adjektiva za určovaným substantivem pozicí základní. Příklady: <I>attorney general</I> – vrchní státní návladní (Am.), <I>court martial</I> – vojenský soud, <I>body politic</I> – státní těleso / národ, <I>heir apparent</I> – právoplatný dědic, <I>notary public</I> – notář, <I>postmaster general</I> – ministr pošt.
Obvyklá je postpozice u několika adjektiv začínajících na A-: ALERT, ALOOF, ABLAZE (např. <I>the house ablaze</I> – hořící dům). Jsou-li některá z adjektiv tohoto typu dále modifikována, stávají v antepozici, např. <I>the half-asleep children</I> – napůl spící děti, <I>a</I>
<I>somewhat afraid soldier</I> – poněkud ustrašený voják, <I>a really alive student</I> – skutečně živý / čilý student, <I>a very ashamed girl –</I> velmi zahanbená dívka, ale <I>faces alight with happiness</I> – tváře rozzářené štěstím – s postponovanou další modifikací.
<note id="13.52.12/P03">Poznámka: <I>Alert</I> a <I>aloof</I> se užívají též v prepozici: <I>an aloof manner</I> rezervovaný způsob, <I>an</I>
<I>alert sentinel</I> ostražitá stráž.</note>
Postpozice je obvyklejší u adjektiv ABSENT, PRESENT, CONCERNED a INVOLVED, např. <I>The people involved were not found</I> – Postižení lidé nebyli nalezeni.
Postpozice je normálně možná v případech, kdy jde o přívlastek dále rozvitý, o stupňování a srovnávání, srov.: <I>sections only a few thousandths of an inch thick</I> – řezy o tloušťce pouze několika tisícin palce, <I>a land more beautiful than ours</I> – země krásnější než naše, <I>the boys easiest to teach</I> – nejučenlivější hoši, <I>material other than metals</I> – jiný materiál než kovy, <I>a grief too great to be borne</I> – smutek příliš velký, než aby se dal unést, smutek k neunešení. Ve všech těchto případech jde vlastně o zhuštěnou, nominalizovanou přívlastkovou větu. Zejména zřetelná je kondenzace přívlastkové věty v případech, kdy je postponovaným přívlastkem participium přítomné nebo minulé (viz 13.52.7, 13.52.9).'$
'173','0','13.52.2','13.52.2 Přívlastek vyjádřený substantivem v obecném pádě','V angličtině, jazyce izolačního typu, se progresivně šíří – zejména v odborném, technickém a novinářském stylu – používání juxtaponovaných substantiv bez jakéhokoliv spojovacího signálu, přičemž první z nich (zleva) má adjektivní funkci (<I>the peace front</I> – mírová fronta). Viz 13.52.21.
Jiné případy anglického juxtaponovaného substantiva – méně časté – mají charakter přístavku, např. <I>Father Brown</I> – Otec Brown, <I>the tragedy Hamlet</I> – tragédie Hamlet, <I>the river</I>
<I>Thames</I> – řeka Temže.
Kombinací obou případů je např. <I>Labour’s shadow defence minister Mr Fred Peart</I> – Fred Peart, ministr obrany labouristického stínového kabinetu.'$
'174','0','13.52.21','13.52.21 Vztah dvou juxtaponovaných substantiv, závislost funkce na vzájemném postavení','Dvě juxtaponovaná substantiva jsou v angličtině nejčastěji kondenzací konstrukce „řídící substantivum + předložka + substantivní postponovaný přívlastek“ – (N1 + Prep + N2 nebo H + Prep + M; kde H = head, Prep = preposition, M = modifier). Vzniká tak sémantický kondenzát (konverziv), spojení těsné formálně i obsahově. Druhé substantivum (zleva doprava) je určované, první určující, tzv. sekundární adjektivum. Podle pozice obou složek se tedy mění význam jmenné fráze, např. <I>club discussion</I> – diskuze v klubu, kdežto <I>discussion</I>
<I>club</I> – diskuzní klub. (Je to jeden z rysů izolačního jazyka.)
V kondenzátu tohoto typu se mohou skrývat různé vztahy mezi oběma substantivy, sémantické i syntaktické. Může jít o vyjádření prosté přináležitosti (<I>screw heads</I> – hlavy šroubu), vztah k materiálu (<I>steel wire</I> – ocelový drát), místu (<I>a Rome hospital</I> – římská nemocnice), času (<I>spring weather</I> – jarní počasí), funkci, účelu (<I>test plates</I> – testové tabulky), příčině (<I>corrosion wear</I> – opotřebení v důsledku koroze), druhu (<I>corrosion immunity</I> – odolnost vůči korozi), typu (<I>channel weld</I> – kanálový svár) aj.
Srov. <I>screw heads – heads of screws</I>, <I>steel wire – wire (made) of steel</I>, <I>spring weather</I> – <I>weather usual in spring</I>, <I>test plates</I> – <I>plates used for tests</I>, <I>channel weld – weld of the type of channel.</I>
Jak ukazují příklady, českými ekvivalenty substantivních anteponovaných přívlastků bývají nejčastěji relační adjektiva, která jsou stejně obecná, nebo postponované neshodné přívlastky substantivní, které mají obdobnou funkci. Někdy lze užít obou variant, např. <I>heat source</I> – zdroj tepla i tepelný zdroj.
Vedle sémantických vztahů je třeba znát také syntaktický vztah podkladové struktury. Anteponovaný substantivní přívlastek může vyjadřovat jak vztah subjektový (<I>canal growth</I> – růst kanálku), tak objektový (<I>the rib cutter</I> – pilka na žebra). Předložkový postponovaný substantivní přívlastek vyjadřuje implikovaný vztah explicitněji (<I>corrosion immunity</I> – odolnost vůči korozi).
U tak obecného vyjádření sémantického vztahu dvou juxtaponovaných substantiv je snadno možná dvojznačnost, případně víceznačnost, ovšem pokud se tohoto typu přívlastku využívá v odborném stylu, předpokládá se u adresáta znalost věcné reality. V žurnalistickém stylu, kde jsou tato spojení pro svou ekonomičnost oblíbena zejména v nadpisech novinových článků, je vágnost nebo dvojznačnost vesměs vyřešena v následujícím textu (např. <I>a new government organization</I> může znamenat novou vládní organizaci i organizaci nové vlády).
Pokud jde o těsnost významového spojení, objevují se nejrůznější případy od spojení příležitostných (<I>a tennis lesson</I> – lekce tenisu, <I>the summer manoeuvres</I> – letní manévry) přes ustálená spojení názvová (<I>the Anti-Apartheid movement</I> – Hnutí proti apartheidu) až po velmi těsná spojení směřující k pojmenovávacím jednotkám, stálým spojením blížícím se kompozitům (<I>the peace front</I> – mírová fronta, <I>the generation gap</I> – generační rozdíl, <I>the safety committee</I> – bezpečnostní výbor, <I>skin cancer</I> – rakovina kůže). Podle vztahu mezi oběma substantivy může být přízvuk buď na určovaném nebo na určujícím členu, např. <I>an iron ´rod</I> železná tyč, ale <I>´war story</I> válečný příběh. Další možností je přízvuk na obou složkách (level stress), např. <I>´heart ´failure</I> selhání srdce. Přízvuková situace souvisí pravděpodobně s tím, do jaké míry uvedená spojení přešla již ke kompozitům (viz též 6.5 pozn.).
Přívlastkové substantivum může být zastoupeno také pouze zkratkou, např. <I>the US</I>
<I>dollar</I> – americký dolar, <I>the UEFA Cup</I> – pohár UEFA.
Ve funkci a na místě anteponovaného substantivního přívlastku mohou stát substantivní spojení (<I>electric-arc methods</I> – metody používající elektrického oblouku, <I>a peaches-and-cream complexion</I> – pleť krev a mléko).
Kvalifikující substantivní přívlastek se v antepozici chová natolik adjektivně, že se k němu nepřipojuje plurálový koncový morfém, zejména jde-li už o více méně ustálené spojení, např. <I>a three-act play</I> – hra o třech dějstvích, <I>a fine-art exhibition</I> – výstava krásných umění, <I>a small 68-seater cinema</I> – malé kino pro 68 diváků, <I>a 200 000-dollar contribution</I> – příspěvek ve výši 200 000 dolarů, dokonce i když jde o plurále tantum, které se jinde v singulárovém tvaru nevyskytuje – <I>trouser leg</I> – nohavice.
Jmenná fráze se substantivním přívlastkem může přibrat denominální afix, stane-li se celá anteponovaným přívlastkem, např. <I>a good neighbour – good neighbourly relations –</I> dobré sousedské vztahy.'$
'175','0','13.52.22','13.52.22 Přívlastek vyjádřený několika substantivy, vztahy mezi několika juxtaponovanými substantivy','Juxtaponovaná substantiva mohou vytvářet celé řetězce a vztahy mezi jednotlivými členy mohou být různé.
Základní zásadou pro dešifrování vztahů mezi substantivy v takové řadě je postupné rozvíjení řídícího substantiva zprava doleva, např. <I>heat-resistant glass lamp shades</I> – stínidla na lampu z žáruvzdorného skla, <I>the 1970 Venice Film Festival</I> – Filmový festival v Benátkách r. 1970. Neznamená to však, že v řadě substantiv nemůže dojít k nejasnosti nebo že substantivní přívlastek může určovat jenom bezprostředně následující substantivum.
Podobně jako u vícenásobných adjektivních přívlastků (viz 13.52.12b) je třeba rozlišovat slovní spojení a jednotlivá samostatná slova. Slovní spojení může být přívlastkem substantiva, které je opět přívlastkem k dalšímu substantivu, např. <I>a beauty contest</I> // <I>winner</I> // <I>smile</I> – úsměv vítězky soutěže krásy, <I>a long distance</I> // <I>bus</I> // <I>accident</I> – nehoda dálkového autobusu, <I>the New Jersey</I> // <I>State</I> // <I>Senate</I> – senát státu New Jersey.
Problém je v tom, že spojení nelze rozložit, ale brát je jako celek tvořící jeden článek řetězu, a přitom neexistuje signál, podle kterého by bylo možno takové spojení poznat, zejména v psaném projevu. Je tu tedy při sémantické analýze celého řetězu nutný pragmatický zřetel.
V češtině neodpovídá anglické předloze často ani pořadí ani typ přívlastku, např. <I>this year’s 26th Prague–Warsaw–Berlin peace cycle race</I> – letošní 26. cyklistický závod míru Praha–Berlín–Varšava.'$
'176','0','13.52.3','13.52.3 Přívlastek vyjádřený substantivem v přivlastňovacím pádě','Např. <I>a nurse’s uniform</I> ošetřovatelská uniforma, <I>a bird’s nest</I> ptačí hnízdo (viz 3.51.1, 5).'$
'177','0','13.52.4','13.52.4 Přívlastek vyjádřený substantivem s předložkou OF','Konkurenční konstrukcí k oběma předchozím, tj. juxtaponovaným substantivům a přivlastňovacímu pádu, je konstrukce vlastně základní – substantivum připojené předložkou OF, která vyjadřuje nejobecnější vztah, např. <I>the course of justice</I> – cesta spravedlnosti, <I>the cause of the problem</I> příčina problému, <I>the Director of the</I>
<I>Opera</I> – šéf opery, <I>the House of Commons</I> – Horní sněmovna. V češtině jí vesměs odpovídá přívlastek vyjádřený neshodným substantivem bezpředložkovým v postpozici, příp. s předložkou, nebo adjektivem relačním. Přitom tato konstrukce může být dvojznačná obdobně jako v případě dvou juxtaponovaných substantiv nebo přivlastňovacího pádu, např. <I>tales of a</I>
<I>grandfather</I> může znamenat jak zkazky o dědečkovi, tak zkazky, které vypráví dědeček (podle původního syntaktického vztahu). Řešení poskytne opět pouze kontext.'$
'178','0','13.52.41','13.52.41 Postavení přívlastku s předložkou <I>of</I>','Na rozdíl od přívlastku adjektivního, který má svou primární pozici před určovaným jménem, přívlastek předložkový má svou základní pozici za určovaným jménem.
Předložková konstrukce je základem pro nominalizovanou frázi dvou juxtaponovaných substantiv, neznamená to však nutně, že jakoukoliv postponovanou frázi lze libovolně transformovat na anteponovanou. V antepozici dostává totiž přívlastek lingvistický status relativní stálosti, trvanlivosti nebo aspoň charakteristických rysů (je např. možno vedle spojení <I>a corner house</I> – rohový dům, <I>a corner window</I> – rohové okno, <I>a corner door</I> – dveře v koutě, odkázat i na stůl stojící v koutě jmennou frází <I>a corner table</I>, ale nikoliv frází *<I>a corner girl</I> na dívku stojící v koutě). Podobně nacházíme u téhož řídícího substantiva přívlastek anteponovaný (<I>labor costs</I> – náklady na pracovní síly) i postponovaný (<I>the costs of</I>
<I>machining</I> – náklady na strojní zpracování).
Deverbální substantiva vyžadují většinou konstrukci předložkovou (objektový vztah), např. <I>the preparation of the samples</I> – příprava vzorků, <I>the interpretation of these data</I> – interpretace těchto údajů, <I>removal of the tube</I> – odstranění tubusu atd. proti <I>sea water</I> – mořská voda, <I>the electron beam</I> – svazek elektronů, <I>teflon resins</I> – teflonové pryskyřice, <I>the bath salts</I> – koupelové soli, <I>the lattice structure</I> – mřížková struktura aj.
Jistou roli hrají také další faktory, jako výstavba textu (při první zmínce předložková konstrukce, při odkazu už kondenzovaná), styl, rytmus aj.'$
'179','0','13.52.42','13.52.42 Vztah přívlastku s předložkou <I>of</I> k subjektu a objektu děje u řídících substantiv deverbativních','Předložkový přívlastek u řídících substantiv deverbativních je výsledkem transformace podmětu nebo předmětu slovesa základové věty. Takovému přívlastku se podle tohoto syntaktického vztahu říká subjektový (v češtině také genitiv původce děje), např. <I>the</I>
<I>rise of the sun</I> – východ slunce – je vlastně transformem věty <I>the sun rose</I> – slunce vyšlo aj., a vznikl-li z předmětu slovesa základové věty, říká se mu objektový (v češtině také genitiv cíle děje), např. <I>a statement</I>
<I>of the facts</I> – konstatování faktů – je vlastně transformem věty ... <I>stated the facts</I> – konstatoval fakta, podobně <I>a description of the Seine</I> – popis Seiny, <I>the pollution of the air</I> – znečištění vzduchu apod. Oba tyto typy vztahu jsou zastoupeny asi stejně hojně. Jen kontext může rozřešit, je-li např. <I>the love of the children</I> transformem věty <I>the children love (their parents)</I> nebo <I>(the parents) love their children</I> – v češtině je však v prvním případě jednoznačně <I>dětská láska</I> a v druhém <I>láska k dětem</I>. <I>The shooting of the hunters</I> (střílení lovců) je dvojznačné v obou jazycích.'$
'180','0','13.52.43','13.52.43 Významy přívlastku s předložkou <I>of</I>','U ostatních řídídích substantiv (nikoliv deverbativních, o těch viz 13.52.42) se vyskytují následující významové typy předložkového přívlastku:
(a) přivlastňovací, posesivní, který je nejčastější a neomezuje se jen na vlastnictví, ale i na přináležitosti, např. <I>the book of my son</I> – kniha mého syna (= <I>my son has a</I>
<I>book</I> – můj syn má knihu), <I>the gravity of the earth</I> – zemská přitažlivost (= <I>the earth has gravity</I> – země má přitažlivost). Čeština k významu přivlastňovacímu přiřazuje i původ, který angličtina vyděluje jako samostatný typ, protože u něj není možná jiná konstrukce než s předložkou OF, např. <I>the wines of France</I> – francouzská vína;
(b) vlastnosti, kvalifikační, který je opět výsledkem nominalizace vztahu vyjádřeného větně slovesem HAVE, např. <I>a man of courage</I> – odvážný muž (= <I>the man has</I>
<I>courage</I> – muž má odvahu), <I>a woman of great strength</I> – žena velké síly aj. Jeho použití je omezeno. Základní určované substantivum je označením druhu, nikoliv jedince. Stejně jako v češtině není možné spojení *<I>Petr plavých vlasů</I>, angličtina nemůže užít *<I>Mary of courage</I>; přívlastek označuje vlastnost stálou, není možné spojení *<I>chlapec umazaného obličeje</I> ani *<I>a boy of dirty face</I>;
(c) kvantitativní včetně partitivního či celkového, které není možno nahradit přivlastňovacím pádem: <I>a slice of bread</I> – krajíc chleba, <I>a quarter of an hour</I> – čtvrt hodiny, <I>a lof of money</I> – spousta peněz;
(d) popisný, druhový: <I>the degree of doctor</I> – doktorská hodnost (= <I>a doctoral degree, a</I>
<I>doctorate</I>);
(e) látkový, který může mít jen konstrukci s předložkou OF, např <I>a ring of gold</I> – česky adjektivně <I>zlatý prsten</I> apod.'$
'181','0','13.52.44','13.52.44 Míra zaměnitelnosti přívlastku vyjádřeného přivlastňovacím pádem a substantivem s OF','Přivlastňovací pád není zaměnitelný s vazbou s OF, jde-li o genitiv klasifikující: vždy <I>a doctor’s degree</I> – doktorská hodnost a ne *<I>the degree of a doctor.</I>
U kvalifikujícího genitivu vedou k užití s OF tyto zřetele:
(a) přívlastkové určení řídícího substantiva: <I>the company’s case</I> – případ podniku, <I>the sheer indifference of some companies</I> – vyložená lhostejnost některých podniků, <I>this man’s mistress</I> – milenka tohoto muže, <I>the mistress of such an evil man</I> – milenka takového zlého člověka
(b) zdůrazňování významu vyjádřeného v přivlastňovacím pádě: <I>Hardy’s novels</I> – Hardyho romány (= důraz na <I>novels</I> s <I>Hardy</I> jako tématem v aktuálním členění, např. v kontextu k Hardyho poezii); naproti tomu <I>the novels of Thomas Hardy</I> – romány Thomase Hardyho (soustřeďuje pozornost na jméno autora). Proto bývá v názvu díla vazba s OF, např. <I>Works of Shakespeare</I> – Shakespearova díla, <I>The Origin of Man</I> – Původ člověka. Postavení za řídícím substantivem je totiž prominentnější než postavení před ním. Podobně – <I>a baronet’s son – he will keep his word, he is the son of a baronet</I> – baronetův syn – bude držet slovo, je to syn baroneta;
(c) u názvů zvířat dává mluvená angličtina přednost vazbě s OF: <I>the tail of the horse</I> – koňův ocas spíš než <I>the horse’s tail</I>;
(d) jde-li o vztah předmětový, ne podmětový: <I>the love of the children</I> – láska k dětem a ne <I>the children’s love</I> – láska dětí. Přivlastňovací pád však může být užit tehdy, když je substantivum řídící odvozeno od slovesa (není zde možno dvojznačnosti): <I>the imprisonment of the murderer</I> – uvěznění vraha stejně jako <I>the murderer’s</I>
<I>imprisonment</I>;
(e) přízvuková rovnováha ve větě; u krátkých slov se dává přednost přivlastňovacímu pádu;
(f) eufonie; přivlastňovací pád nebývá mnohdy u substantiv končících na –S (ať jde o S plurálové nebo S slovního základu), takže <I>the husbands of my aunts</I> – manželé mých tet, <I>the jewels of my friends</I> – šperky našich přátel, je běžnější než <I>my aunts’</I>
<I>husbands</I> nebo <I>our</I>
<I>friends’ jewels</I>. Přivlastňovací pád je však zaměnitelný i s kompozitem, tak místo <I>the trousers’ press</I> – lis na kalhoty nebo <I>munitions’ factory</I> – muniční továrna, je běžnější <I>the trouser press</I> a <I>a munition factory</I> s výjimkou <I>glasses case</I> – vitrína na brýle (protože sg. <I>a glass case</I> by byl dvojznačný – skleněná vitrína);
(g) styl promluvy; v hovorovém jazyce je přivlastňovací pád různých neživotných substantiv mnohem méně častý než v jazyce psaném, zejména literárním. Týká se to případů jako <I>the play’s title</I> – titul hry, <I>the</I>
<I>Church’s doctrine</I> – církevní doktrína, <I>London’s history</I> – dějiny Londýna, <I>the world’s</I>
<I>temptation</I> – světské pokušení; i když na druhé straně se ve sportovní rubrice novin vyskytují běžně i případy jako <I>Britain’s former junior champion</I> – dřívější juniorský přeborník V. Británie.'$
'182','0','13.52.5','13.52.5 Přívlastek vyjádřený jiným předložkovým výrazem','S mnohem menší frekvencí než předložka OF se objevují předložky IN, TO, WITH, BY, FOR a ještě vzácněji i ON, AGAINST, AT, BETWEEN, případně další. Používá se jich zejména tehdy, když záleží na tom, aby byl vztah přívlastku a určovaného substantiva vyjádřen přesně, např. <I>the fight for pay</I> – boj za mzdu, <I>a decision on the weapon</I> – volba zbraně, <I>a service to the nation</I> – služba národu, <I>discrimination against homosexuals</I> – diskriminace homosexuálů, apod.
Rozdílné způsoby vyjádření přívlastku v češtině a v angličtině: proti českému <I>asistent profesora Browna</I>, <I>nástupce W. Gaitskella</I>, <I>sekretář pana ministra</I>, <I>společnice známé autorky</I> používá angličtina předložkového TO, které označuje subordinaci nebo následnictví: <I>an assistant to Professor Brown</I>, <I>a successor</I>
<I>to W. Gaitskell</I>, <I>a secretary to the minister</I>, <I>a companionmaid to the famous authoress</I>, podle francouzského vzoru se objevuje předložka IN ve vazbě <I>the problem in question.</I>
<note id="13.52.5/P01">Poznámka: Při postmodifikaci několika předložkovými vazbami může dojít k odsunutí genitivního postmodifikátoru od řídícího substantiva jiným předložkovým výrazem, má-li genitivní postmodifikátor vyšší stupeň výpovědní dynamičnosti nebo pro možnost lepší návaznosti další části výpovědi, např. <I>the dictionary</I>
<I>gives an explanation in simple language of the meaning of each expression</I> slovník podává jednoduchou formou výklad významu každého výrazu (srov. slovosled české věty).</note>'$
'183','0','13.52.6','13.52.6 Přívlastek vyjádřený adverbiem','Adverbiální přívlastek je vcelku velmi vzácný. Většinou se v této funkci užívá adverbií místa nebo času, která stávají v postpozici, např. <I>the way ahead</I> – cesta vpřed, <I>the neighbour upstairs</I> – soused shora, <I>the sentence</I>
<I>below</I> – následující věta, <I>the day before</I> – den předtím; může jít také o adverbiální frázi <I>the lady next door</I> – sousedka od vedle.
Vzhledem k silné tendenci angličtiny začleňovat do adjektivní premodifikační pozice různé slovní druhy a jejich kombinace, vyskytují se adverbiální přívlastky také v antepozici, kde se tak dosahuje těsnějšího sepětí mezi oběma členy, např. <I>the up train</I> – vlak směrem z centra města, <I>the down train</I> – směrem do centra.
V antepozici stávají i adverbiální fráze, např. <I>an on-the-spot investigation</I> – pátrání na místě činu, <I>an</I>
<I>after-dinner cigar</I> – doutník po večeři, <I>an</I>
<I>off-the-record</I>
<I>speech</I> – projev neurčený pro veřejnost, <I>a far-away smile</I> – zasněný úsměv, <I>a</I>
<I>far-away cottage</I> – vzdálený domek, <I>the</I>
<I>post-war</I>
<I>world</I> – poválečný svět, <I>the</I>
<I>pre-war</I>
<I>situation</I> – předválečná situace, <I>an</I>
<I>out-of-town</I>
<I>performance</I> – zájezdové představení, <I>an out-of-pocket business</I> – ztrátový obchod. Ve většině případů jde již o tzv. kompoziční sdruženiny.'$
'184','0','13.52.7','13.52.7 Přívlastek vyjádřený participiem','Např. <I>an entertaining person</I> – zábavný člověk, <I>a born musician</I> – rozený muzikant, <I>the defeated army</I> – poražená armáda (viz 15.31).'$
'185','0','13.52.8','13.52.8 Přívlastek vyjádřený infinitivem','Např. <I>time to go home</I> – čas jít domů, <I>a girl to marry</I> – dívka na vdávání, <I>things to be seen</I> – věci k vidění (viz 15.17).'$
'186','0','13.52.9','13.52.9 Přívlastek vyjádřený větou vedlejší','Bližší determinace řídícího výrazu (<I>head</I>) může být vyjádřena také větně – vedlejší větou přívlastkovou. Věta přívlastková plní v souvětí funkci analogickou přívlastku ve větě jednoduché (viz 13.51). Na rozdíl od větných kondenzorů je přívlastková věta určením explicitnějším. Srov. narůstající míru explicitnosti v následujících případech: <I>the pupil in the corner</I> – žák v koutě / <I>the pupil standing in the corner</I> – žák stojící v koutě / <I>the pupil who was standing in the corner</I> – žák, který stál v koutě, tj. explicitní zařazení do časového rámce. Vzhledem k řídícímu výrazu je věta přívlastková vždy v postmodifikaci podobně jako předložkové fráze typu <I>a table for two</I> – stůl pro dva, <I>the man in the white suit</I> – muž v bílém obleku a značná část kondenzorů: <I>no comb to comb my hair with</I> – žádný hřeben, jímž bych se mohl učesat, <I>a thing to happen</I> – věc, která se může přihodit, apod.
Výklad o přívlastkových větách bývá neprávem zužován pouze na věty vztažné; vedle nich patří k přívlastkovým větám i věty obsahové typu <I>the hope that he may recover is faint</I> – naděje, že se uzdraví, je mizivá, <I>the question whether he was coming or not did not bother me</I> – netrápil jsem se otázkou, zda přijde či nepřijde. (Podrobněji viz 13.52.92.)'$
'187','0','13.52.91','13.52.91 Přívlastek vyjádřený vztažnou větou','Např. <I>He is one of those people who always quarrel with their neighbours.</I> – Je jedním z těch, kteří se vždycky hádají se svými sousedy. <I>Who is the man you are looking at?</I> – Kdo je ten muž, na kterého se díváš? (Viz 16.22.2).'$
'188','0','13.52.92','13.52.92 Přívlastek vyjádřený větou obsahovou','Věta přívlastková obsahová blíže určuje řídící výraz udáním myšlenkového obsahu. Řídící výraz (<I>head</I>) těchto vět bývá zpravidla v obou jazycích velmi obecný a abstraktní: <I>otázka</I>, <I>myšlenka</I>, <I>způsob</I>, <I>představa</I>, apod.
Častými uvádějícími výrazy přívlastkových vět obsahových jsou v angličtině spojky THAT, AS IF a vztažná slova WHETHER, WHAT, WHERE, HOW (popřípadě OF HOW), WHY, např. <I>The thought that she will help him gives him courage.</I> – Pomyšlení, že mu pomůže, mu dodává odvahy. <I>There was in his eye a look as if he would annihilate me.</I> – Díval se, jakoby mě chtěl zničit. <I>It was the answer to your question whether he was coming or not.</I> – Byla to odpověď na váš dotaz, zda přijde či nepřijde. <I>At the thought of what he had done she began to tremble.</I> – Při pomyšlení na to, co udělal, se rozechvěla. <I>I don’t know the reason why she didn’t go to the University.</I> – Neznám důvod, proč nešla na univerzitu. (viz 16.21.13, 16.21.21, 3).
<ref id="13.52.92/L01">Literatura: Aarts 1971, Allerton 1974, Arbekova 1977: 22–38, Bauer – Grepl 1975: 123–129, Bečka 1960, Birenbaum 1967, Coates 1971, Crystal 1971: 128–41, Givón 1970, Goyvaerts 1968, Hill A.A. 1958: 175–190, Hill L.A. 1961, Hirtle 1970, Horecký 1972, Hough 1971, Kavka 1976, Kopečný 1958: 184–195, Lees 1968, Ljung 1970, Lucas 1975, Mathesius 1961, 1975: 133–140, Mitchell 1966, Peprník 1976, Poldauf 1955a, Quirk et al. 1972, Quirk – Greenbaum 1979, Smith 1961, 1964, Sopher 1962, Svoboda A. 1970, Svoboda K. 1974, Šmilauer 1966: 171–197, 1972: 274–277, 310–312, Teyssier 1968, Turner 1973, Vachek 1955a, 1972, 1974: 79–86.</ref>'$
'189','0','13.6','13.6 Přístavek (apozice)','Přístavek je vedlejší, rozvíjející větný člen, který se od ostatních rozvíjejících členů liší tím, že s výrazem, k němuž přísluší, tvoří specifický typ koordinačního spojení, jehož jednotlivé složky plní vůči ostatním větným členům stejnou syntaktickou funkci. Je tedy přesnější mluvit o členech apozičního vztahu než o základním členu a jeho přístavku. Po sémantické stránkce se členové apozičního vztahu vyznačují totožností mimojazykového referenta nebo aspoň referent jednoho členu je v referentu druhého obsažen. Jinými slovy členové apozičního vztahu vyjadřují tutéž představu, avšak různě.
Přístavek tvoří dva základní typy, přístavek těsný (restriktivní), např. <I>the Planet Mercury</I> planeta Merkur, a volný (nerestriktivní), např. <I>Southampton, the greatest passenger port in England</I> Southampton, největší osobní přístav v Anglii. (Srov. restriktivní a nerestriktivní přívlastek, zejména vztažné věty 16.22.2.)
O koordinační povaze apozičního spojení svědčí skutečnost, že jeho syntaktická funkce ve větě zůstává stejná, je-li zastoupeno pouze jedním ze svých členů, srov. <I>May I bring my friend John?</I> (apoziční spojení ve funkci předmětu) Mohu přivést svého přítele Jana? – <I>May I bring my friend?</I> (předmět) Mohu přivést svého přítele? – <I>May I bring John?</I> (předmět) Mohu přivést Jana? <I>Shakespeare died on the 23rd of April, 1616, on his fifty-third birthday.</I> (apoziční spojení ve funkci příslovečného určení času) Shakespeare zemřel 23. dubna 1616, na své třiapadesáté narozeniny. – <I>Shakespeare died on the 23rd of April, 1616.</I> (příslovečné určení času) Shakespeare zemřel 23. dubna 1616. – <I>Shakespeare died on his fifty-third birthday.</I> (příslovečné určení času) Shakespeare zemřel na své třiapadesáté narozeniny.
Na základě referenční identity členů apozičního spojení může být jeden či druhý vypuštěn, aniž se změní mimojazyková reference, srov. <I>Beethoven’s only opera Fidelio</I> / <I>Beethoven’s only opera</I> / <I>Fidelio was first performed in 1805.</I> Beethovenova jediná opera Fidelio / Beethovenova jediná opera / Fidelio byl(a) prvně proveden(a) v r. 1805. Jelikož se však význam členů apozičního spojení většinou liší v míře specifičnosti (jeden člen mívá význam obecnější a druhý specifičtější), vypustitelnost specifičtějšího členu závisí na kontextových a/nebo situačních podmínkách. Tak např. apoziční spojení <I>the poet Burns</I> (básník Burns) může být zastoupeno samotným členem <I>the poet</I> pouze za takových podmínek, kdy je identita referenta jednoznačně určena (kontextem nebo situací). Významově specifičtější člen <I>Burns</I> takto omezen není.
Apoziční vztah lze označit jako nevětnou sponovou predikaci (redukovanou větu vztažnou), v níž je potlačeno sponové sloveso, srov. <I>Mercury, which is a planet</I>; <I>Southampton, which is the greatest port in England</I>; <I>the 23rd of April, 1616, which was Shakespeare’s fifty-third birthday</I>.'$
'190','0','13.61','13.61 Přístavek těsný','Těsný přístavek se liší od volného pouze těsností spojení členů apozičního vztahu. Není mezi nimi pauza a tvoří jednu informační a intonační jednotku.'$
'191','0','13.61.1','13.61.1','Nejčastější typ těsné apozice je spojení substantiva s jménem vlastním, citovaným výrazem, názvem díla nebo jménem látkový, tj. první člen je obecnější, např. <I>the English printer William Caxton</I> anglický tiskař William Caxton, <I>the River Danube</I> řeka Dunaj, <I>the spaceship Apollo</I> kosmická loď Apollo, <I>the plural brethren</I> plurál bratří, <I>the Journal Lingua</I> časopis Lingua, <I>Poe’s famous poem The Raven</I> Poeova slavná báseň Havran, <I>the drug aspirin</I> látka (lék) aspirin, <I>the common children’s disease measles</I> běžná dětská nemoc spalničky apod. První člen v těchto spojeních, je-li realizován netitulárním substantivem označujícím třídu, má determinátor. Druhý člen označuje jednotlivinu, nikoliv třídu. Spojení dvou substantiv označujících třídy jako *<I>the weapon sword</I> (zbraň meč), *<I>the vehicle lorry</I> (vozidlo nákladní auto) se nevyskytují.
Má-li první substantivum povahu titulu, je bez členu, srov. <I>Queen Victoria</I> královna Viktorie, <I>President Kennedy</I>, <I>Lord Byron</I>, <I>Colonel Johnson</I> plukovník Johnson, <I>Doctor Lawrence</I>, <I>Sir Isaac Newton</I> apod. Patří sem i označení <I>Mr.</I> / <I>Mrs.</I> / <I>Miss Dawson</I> pan / paní / slečna Dawson(ová). (Vedle označení <I>Mrs.</I>, <I>Miss</I> se v současné době šíří <I>Ms</I>, které nerozlišuje stav vdaná / svobodná.)
<note id="13.61.1/P01">Poznámka: Označení <I>Mr.</I>, <I>Mrs.</I>, <I>Miss</I>, <I>Ms</I> se normálně užívají jen s příjmením. Pouze v nespisovném jazyce se vyskytuje samotné <I>Miss</I>, <I>mister</I> jako forma oslovení (vokativ).</note>
V češtině se označení typu <I>pan</I> / <I>soudruh</I> apod. mohou spojovat i s jménem obecným, srov. <I>soudruh ředitel</I>, <I>slečna sousedka</I>, <I>pan profesor</I>. V angličtině taková spojení nemají obdobu, je jen <I>the director</I>, <I>my</I> / <I>our neighbour</I>, <I>the professor</I> apod.
S bezčlenností u prvního členu tohoto typu těsného přístavku se setkáváme i u některých netitulárních substantiv, především <I>Lake</I> jezero a <I>Mount</I> hora, např. <I>Lake Huron</I>, <I>Lake Baikal</I>, <I>Lake Como</I>, <I>Mount Everest</I>, <I>Mount Elbrus</I>, ale i jiných: <I>see Figure 3</I> viz obrázek 3, <I>line five from top</I> pátý řádek shora, <I>open your books at page 10</I> otevřte knihy na straně deset, <I>the problem is treated in Part Two</I> o tom problému se pojednává v druhé části apod. V novinářském jazyce bývá bezčlennost i v případech, kdy se normálně užívá člen: <I>Singer Frank Sinatra</I> zpěvák Frank Sinatra, <I>Farmer Brown</I> farmář Brown, <I>critic George Thompson</I> kritik George Thompson apod.
<note id="13.61.1/P02">Poznámka: V české mluvnici se tento typ přístavku (<I>the inventor Morse</I> vynálezce Morse, <I>the play Othello</I> hra Othello) většinou vykládá jako substantivní přívlastek (atribut), přičemž se za řídící člen považuje to substantivum, podle něhož je shoda, srov. <I>často uváděná hra Othello</I>. V angličtině se však pod pojmem substantivní atribut rozumí jev zcela odlišný, totiž substantivum konvertované v adjektivum (viz 2.22.21). Srovnáme-li apoziční spojení dvou substantiv, např. <I>Lake Superior</I> jezero Superior, se substantivem premodifikovaným substantivním atributem, např. <I>the Lake District</I> Jezerní oblast, vidíme, že v prvém případě jde o specifický typ koordinace (viz výše), kdežto v druhém případě o závislostní vztah, v němž je jednoznačně řídící člen druhé substantivum (<I>District</I>), kdežto první substantivum má funkci syntaktického adjektiva.</note>'$
'192','0','13.61.2','13.61.2','V apozičním spojení může též být první člen specifický a druhý obecný, např. <I>Paul Smith the lawyer</I> Pavel Smith právník. Tento typ je omezen na spojení vlastního jména osobního se substantivem označujícím povolání nebo jinou charakteristiku, např. <I>Macdowell the composer</I> Macdowell skladatel, <I>William the Conqueror</I> Vilém dobyvatel. Postpozice obecnějšího jména je nejčastěji motivována jeho aktualizací, vyplývající buď ze skutečnosti, že jde o rozlišení dvou osob téhož jména, srov. <I>I don’t mean Brown the bookseller but Brown the dentist</I>. Nemyslím Browna knihkupce, ale Browna dentistu. Nebo jde o rozlišení dvou (popř. více) oborů činnosti téže osoby, např. <I>William Morris the poet, William Morris the artist, William Morris the socialist writer.</I> William Morris básník, William Morris výtvarný umělec, William Morris socialistický spisovatel. Tento typ přístavku lze též připojit pomocí <I>as</I>, např. <I>Neruda as dramatist</I> Neruda jako dramatik.'$
'193','0','13.61.3','13.61.3','Vedle předcházejících typů těsného přístavku, které jsou v angličtině a češtině v podstatě shodné, má angličtina typ bez obdoby v češtině, realizovaný předložkovým spojením s <I>of</I>. V této vazbě lze rozlišit dva podtypy: (a) <I>the island of Manhattan</I> ostrov Manhattan a (b) <I>my young fool of a nephew</I> ten mladý blázen můj synovec.
(a) První podtyp se vyskytuje u jem měsíců, obcí, měst, okresů, oblastí, zemí apod., např. <I>the month of August</I> měsíc srpen, <I>the Isle of Wight</I> ostrov Wight, <I>the county of Essex</I> hrabství Essex, <I>the Republic of Ireland</I> Irská republika, <I>the province of Ulster</I> provincie (kraj) Ulster, <I>the City of Rome</I> město Řím, <I>the borough of Wimbledon</I> volební obvod Wimbledon, <I>the state of Washington</I> stát Washington, <I>the continent of Asia</I> světadíl Asie apod. O přístavkové povaze závislé genitivní konstrukce svědčí stejný sémantický vztah mezi oběma substantivy jako v případech prosté juxtapozice členů, srov. <I>the star Aldebaran</I> hvězda Aldebaran, <I>the river Rhine</I> řeka Rýn – <I>the Isle of Man</I> ostrov Man, <I>the City of New York</I> město New York, <I>the state of New York</I> stát New York. V obou případech jde o spojení vlastního jména s obecným substantivem, které je zařazuje do příslušné třídy. Čeština má v obou případech stejnou konstrukci: <I>město New York</I>, <I>ostrov Man</I> stejně jako <I>hvězda Aldebaran</I>, <I>řeka Rýn</I>. Obdobně jako v případech prosté juxtapozice se u členů předložkového apozičního spojení uplatňuje vztah referenční identity (srov. <I>New York, which is a state</I> / <I>a town</I>, <I>the Rhine, which is a river</I> atd.).
Po formální stránce se předložkové apoziční spojení vyznačuje tím, že připouští pouze určitou determinaci a že závislý člen nemůže být modifikován, srov. *<I>a month of August</I>, *<I>the month of cold December</I>. Tím a odlišnými sémantickými vztahy se liší od atributivního genitivu typu <I>a picture of John</I> obraz Jana, <I>a man of courage</I> odvážný muž, <I>a drop of water</I> kapka vody (viz 3.51.6).
<note id="13.61.3/P01">Poznámka: Některá apoziční spojení mají variabilní formu, např. <I>the name John</I> / <I>the name of John</I> jméno Jan, <I>the book Genesis</I> / <I>the book of Genesis</I> kniha Stvoření, <I>the state of Washington</I> / <I>Washington State</I> stát Washington, <I>the river Hudson</I> / <I>the Hudson River</I> aj.</note>
(b) Druhý podtyp představují případy jako <I>a little henhouse</I> / <I>a barn of a place</I> domek jako kurník / dům jako stodola, <I>a gem of a kitchen kuchyň</I> skvost, <I>a chit of a girl</I> žába, žabka (často pejorativně), <I>a giant of a man</I> chlap jako obr apod. Vazba vznikla napodobením vazby francouzské. V současném jazyce je velmi produktivní. Jejím specifickým rysem je asymetrie syntakticko-sémantických vztahů. Sémanticky základní člen (<I>place</I>, <I>girl</I> atd.) je syntakticky konstruován jako člen závislý, kdežto člen sémanticky závislý, připisující základnímu členu nějakou vlastnost (<I>gem</I>, <I>chit</I> atd.), je syntakticky konstruován jako člen řídící, základní. Tím se liší od formálně obdobných konstrukcí s genitivem atributivním (<I>a point of interest</I>), v nichž je modifikovaný člen členem řídícím a modifikující člen členem závislým. Právě tato převrácená konstrukce modifikačního vztahu nás opravňuje toto spojení řadit k přístavku, neboť genitiv (<I>of a place</I>, <I>of a girl</I> atd.) v něm nelze interpretovat jako modifikátor (tím je řídící substantivum (<I>gem</I>, <I>chit</I> atd.)). Srovnej též možné parafráze <I>a place like a henhouse</I>, <I>like a barn</I> domek jako kurník, dům jako stodola. S atribucí však tento typ spojuje jeho hodnotící charakter.
V češtině tento typ nemá strukturní obdobu. Jak ukazují ekvivalenty příkladů, většinou mu odpovídá adjektivní premodifikace nebo přirovnání. Český emotivní apoziční typ <I>chudák maminka</I>, <I>dobrák Karel</I>, <I>hlupák kluk</I> apod., pokud obsahuje vedle hodnotícího substantiva vlastní jméno, odpovídá v angličtině spojení substantiva s adjektivní modifikací, srov. <I>poor Mother</I>, <I>the kind-hearted Charles</I>. Pouze případy jako <I>hlupák kluk</I>, <I>surovec manžel</I>, v nichž se modifikuje jméno obecné, se mohou vyjádřit pomocí vazby s <I>of</I>: <I>the fool of a boy</I>, <I>the</I> / <I>her brute of a husband</I>.'$
'194','0','13.61.4','13.61.4','Členy apozičního spojení nemusí být jen substantiva, nýbrž též zájmena a číslovky, např. <I>The women were all talking at once</I>. Ženy mluvily všechny najednou. <I>I’ll see to it myself</I>. Udělám to sám. <I>You two will be relieved at noon</I>. Vy dva budete vystřídáni v poledne.
Jako první člen apozičního spojení se vyskytují zájmena osobní, např. <I>We girls helped with the housework</I> (My dívky jsme pomáhaly s domácí prací) nebo <I>all</I>, např. <I>You can take all three</I> (Můžete si vzít všechny tři).
Určitá číslovka se vyskytuje jako apozice jen u zájmen 1. a 2. osoby plurálu, např. <I>we</I> / <I>you three</I> my / vy tři (vedle vazby <I>the three of us</I> / <I>you</I>). V 3. osobě bývá vazba s <I>of</I>: <I>(the) two</I> / <I>three</I> / <I>four</I> / <I>... of them</I> oni dva / tři / čtyři ...
Kvantifikátory a zájmena zdůrazňovací mohou mít v apozici různé postavení, srov. <I>The girls all</I> / <I>both</I> / <I>each have helped with the housework.</I> / <I>The girls have all</I> / <I>both</I> / <I>each helped with the housework.</I> Dívky pomohly všechny / obě / každá s domácí prací. (Viz 4.71.2–4.) <I>She herself signed the receipt. – She signed the receipt herself.</I> Ona sama podepsala stvrzenku. Podepsala stvrzenku sama. (Viz 4.33.)
K přístavku se rovněž řadí adverbiální určení typu <I>at three p.m. on Monday</I> v pondělí ve tři odpoledne, <I>in January last year</I> loni v lednu.
Vedlejší věty a jmenné vazby typu <I>the fact that his watch had stopped</I> skutečnost (to), že se mu zastavily hodinky, <I>the question how to reconcile these differences</I> otázka, jak smířit tyto rozpory, <I>the idea of moonlighting</I> myšlenka najít si vedlejší zaměstnání apod., které se v anglických mluvnicích rovněž řadí k přístavku, viz 16.21.13, 16.21.21, 15.17.4 a 15.24.'$
'195','0','13.62','13.62 Přístavek volný','Volný přístavek se od těsného lisí pouze volnějším způsobem připojení, které se v mluveném jazyce projevuje pauzou a intonačním předělem, v písmě čárkou nebo jiným interpunkčním znaménkem, např. <I>John-o’-Groat’s, Scotland’s northernmost point</I> John-o’-Groat’s, nejsevernější místo Skotska, <I>selflessness, a rare quality</I> obětavost, vzácná (to) vlastnost.
U volného přístavku lze rozlišit dva hlavní typy (s několika podtypy).'$
'196','0','13.62.1','13.62.1','U prvného typu se mezi oběma členy apozičního spojení uplatňuje vztah významové ekvivalence, přičemž pořadí obecnějšího a specifičtějšího členu většinou není závazné. Vztah ekvivalence může být explicitně vyjádřen pomocí <I>namely</I> (zkratka <I>viz</I>) totiž, <I>that is to say</I> to je, <I>or</I> nebo, <I>in other words</I> jinými slovy apod., např. <I>the head of the department, (that is to say) Mr. Matthews</I> vedoucí oddělení, (tj.) pan Matthews, <I>Frank, the coach of our team</I> Frank, trenér našeho mužstva, <I>fall, the American word for autumn</I> fall, americký výraz pro podzim. Je-li první člen specifičtější, může být přístavek rozveden do věty (nerestriktivní) vztažné, srov. <I>Frank, who is the coach of our team</I> Frank, který je trenérem našeho mužstva, <I>fall, which is the American word for autumn</I> fall, což je americký výraz pro podzim. Srovnej též tato spojení s opačným pořadím členů: <I>the American word for autumn, fall</I>, <I>the coach of our team, Frank</I>.
Zvláštní případy vztahu ekvivalence jsou přeformulování a výčet. Přeformulování může být explicitně uvedeno výrazy jako <I>or</I> nebo, <I>or rather</I> nebo spíše, <I>in other words</I> jinými slovy, <I>that is to say</I> tj., <I>(more) simply</I> jednoduše(ji), <I>in simple(r) words</I> / <I>terms</I> v jednoduchých (jednodušších) pojmech, <I>in technical terms</I>, <I>technically</I> řečeno odborně apod., např. <I>inferiority complex, that is to say the feeling of being inferior to others</I> komplex méněcennosti, tj. pocit méněcennosti vůči ostatním, <I>an act of unlawful deception, in other words a fraud</I> nezákonné oklamání, jinými slovy podvod, <I>the underground or tube as it is usually called in London</I> podzemní dráha neboli <I>tube</I>, jak se jí v Londýně obvykle říká. Přeformulování může též zahrnovat korekci, např. <I>The two words are homonyms, or more precisely</I> / <I>rather homophones, since they are differentiated in writing.</I> Ta dvě slova jsou homonyma, nebo přesněji / spíše homofona, neboť jsou rozlišena v písmě.
Výčtová apozice je např. <I>The flat has four rooms, two bedrooms, a sitting-room and a dining room.</I> Byt má čtyři místnosti, dvě ložnice, obývací pokoj a jídelnu. <I>Shakespeare’s tragedies, Romeo and Juliet, Othello, Macbeth, Hamlet and King Lear</I> Shakespearovy trgédie, Romeo a Julie, Othello, Macbeth, Hamlet a Král Lear. Výčet může být uveden pomocí <I>the following</I>, např. <I>The meeting has the following agenda: the Committee report, the by-election ...</I> Schůze má následující (tento) program: zpráva výboru, doplňovací volby ...
Při exemplifikaci nebo vytčení jde o vztah částečné ekvivalence (druhý člen zahrnuje pouze některé referenty prvního členu). Exemplifikace bývá uvedena pomocí <I>for example</I>, <I>for instance</I>, například, <I>e.g.</I> např., <I>say</I> řekněme, <I>including</I> včetně, <I>such as</I> jako, <I>like</I>, <I>as</I> jako aj., např. <I>Germanic languages, e.g. German, English, Swedish, Icelandic</I> germánské jazyky, např. němčina, angličtina, švédština, islandština. <I>I am allowed only light food, such as chicken, veal, ham, fresh butter, cheese.</I> Mohu jíst jen lehkou stravu, jako kuře, telecí, šunku, čerstvé máslo, sýr.
Opakem exemplifikace je shrnutí, např. <I>workers, farmers, soldiers, the intelligentsia, in short all the working people of our country</I> dělníci, rolníci, vojáci, inteligence, zkrátka všichni pracující naší vlasti.
Vytýkací apozice bývá uvedena pomocí <I>especially</I>, <I>particularly</I>, <I>in particular</I>, <I>notably</I> zejména, zvláště, <I>chiefly</I>, <I>mainly</I> hlavně, <I>mostly</I> většinou aj., např. <I>All children, especially the younger ones, hugely enjoyed themselves.</I> Všechny děti, zvláště mladší, se výborně bavily. <I>The tour was very interesting, in particular the visit to Warwick.</I> Zájezd byl velmi zajímavý, zejména prohlídka Warwicku.'$
'197','0','13.62.2','13.62.2','U druhého typu volné apozice druhý člen, významově obecnější, zařazuje první člen do nějaké třídy nebo mu připisuje nějakou vlastnost. Taté tento typ lze rozvést do (nerestriktivní) věty vztažné. V češtině může obsahovat částici <I>to</I>, v angličtině nemá explicitní indikátory. Např. <I>the waltz, a long-forgotten dance</I> valčík, tanec (to) dávno zapomenutý, <I>the eldest son, his parents’ pride</I> nejstarší syn, pýcha svých rodičů. <I>The discussion, normally the most interesting part of the seminar, did not touch on any of the basic points.</I> Diskuze, obvykle nejzajímavější část semináře, se nedotkla žádné ze základních otázek.
V neformální mluvené angličtině se často vyskytuje extraponovaný volný přístavek k osobnímu zájmenu, např. <I>It was extremely silly, that remark of hers.</I> Ta její poznámka byla hrozně hloupá. U postponovaného členu se někdy vyskytuje i pomocné sloveso: <I>he is a nitwit, George is</I> / <I>is George</I>. Je to hlupák, ten Jirka. <I>She taught him a lesson, his cousin did.</I> Dala mu na pamětnou, ta jeho sestřenice.'$
'198','0','13.62.3','13.62.3','Stejně jako těsný přístavek i volný přístavek může zahrnovat i jiné slovní druhy než substantivum, jakož i předložkové vazby v různých syntaktických funkcích, např. <I>in favourable conditions, that is to say in clear weather</I> za příznivých podmínek, to je za jasného počasí. <I>He has always treated me very kindly, with consideration for my personal problems.</I> Vždycky se mnou jednal velmi laskavě, s ohledem na mé osobní problémy.
Jako apozice bývají též někdy označována spojení typu <I>a magnificent crisp lettuce, the size of a football</I> nádherný křehký salát, velikosti fotbalového míče, <I>a diamond ring, value two hundred pounds</I> diamantový prsten v ceně dvou set liber. Tato vazba se vyskytuje i u těsného spojení, např. <I>I have a daughter your age.</I> Mám dceru ve vašem (vašeho) věku. Tato spojení však postrádají základní významový rys apozice, užší či širší významovou identitu jejích členů, vyplývající z totožnosti mimojazykové reference (dvojího či vícerého označení téhož). Je tedy oprávněnější je řadit k přívlastku, o čemž svědčí i možnost varianty s <I>of</I>, srov. <I>a diamond ring of the value of two hundred pounds</I>, <I>I have a daughter of your age</I>.
<ref id="13.62.3/L01">Literatura: Curme 1931: 88–92, Haugen 1953, Hockett 1955, Lee 1952, Mathesius 1912, Norwood 1954, Quirk et al. 1972: 620–648, Ševčíková 1981.</ref>'$
'199','0','13.7','13.7 Doplněk','Doplněk je rozvíjející větný člen, který rozvíjí zároveň přísudek a podmět nebo předmět. Vztahem k podmětu nebo k předmětu se podobá přívlastku, kdežto vztahem k přísudku se blíží příslovečnému určení. Od těchto větných členů se však odlišuje svou dvouvztažností, tj. tím, že se vztahuje k dvěma větným členům zároveň.
Po formální stránce se doplněk podobá jmenné části přísudku, neboť stejně jako jmenná část přísudku je nejčastěji realizován adjektivem nebo substantivem a stojí zpravidla v postavení postverbálním.
Pojetí doplňku a jeho odlišení od jmenné části přísudku úzce souvisí s pojetím sponových sloves. V nejširším pojetí se doplněk a jmenná část přísudku nerozlišují, tj. za doplněk se považuje nejen postverbální jmenný člen po slovesech plnovýznamových, např. <I>he was born blind</I> narodil se slepý, <I>he died a beggar</I> zemřel jako žebrák, nýbrž i po slovesech sponových, např. <I>he is strict but just</I> je přísný, ale spravedlivý, <I>it was a rather slipshod piece of work</I> byla to dost nedbalá práce. V poněkud užším pojetí se za jmennou část přísudku považuje pouze nominální větný člen po <I>be</I>, např. <I>the play was rather dull</I> hra byla dost nudná, <I>he is an excellent surgeon</I> je to výborný chirurg. Po všech ostatních slovesech se nominální větný člen považuje za doplněk, tj. nejen po slovesech lexikálních, např. <I>she returned disappointed</I> vrátila se zklamána, <I>we went (walked) barefoot</I> chodili jsme bosi, ale i v případech jako <I>it seems a good idea</I> to se zdá být dobrý nápad, <I>he remained a bachelor</I> zůstal svobodný apod.
Směšováním typu <I>she returned disappointed</I> (vrátila se zklamána) a případů jako <I>it seems simple</I> (zdá se to jednoduché), <I>the heat became almost unbearable</I> (horko se stalo skoro nesnesitelným) se však opomíjí důležitý rozdíl v syntakticko-sémantické struktuře těchto konstrukcí. V prvním případě máme co činit s fakultativním větným členem po plnovýznamovém slovese, který lze vynechat, srov. <I>she returned</I> vrátila se. Naproti tomu v druhém případě je postverbální nominální člen obligatorní, neboť slovesa v těchto větách stejně jako <I>be</I> vyjadřují pouze atributivní vztah mezi příznakem a jeho nositelem a jako taková sama o sobě stát nemohou, srov. *<I>it seems</I>, *<I>it became</I>. Proto se vydělují jako zvláštní syntakticko-sémantická třída sloves sponových (viz 8.61, 13.23.21). Rozlišování jmenné části přísudku (obligatorního doplnění sponového slovesa) a doplňku (fakultativního členu po slovese plnovýznamovém) je tedy oprávněno jak z hlediska větné stavby, tak na rovině výstavby významové.
<note id="13.7/P01">Poznámka: Plnovýznamová a sponová slovesa nejsou ovšem od sebe oddělena nepřekročitelnou hranicí. Některá slovesa patří do obou tříd (viz 13.23.21), takže adjektivum v těchto případech může představovat jak jmennou část přísudku, tak doplněk. O doplněk jde tehdy, má-li sloveso bez adjektiva stejný význam jako ve vazbě s adjektivem, např. <I>the door banged shut</I> dveře se zabouchly (srov. <I>the door banged</I> dveře bouchly), <I>I can’t work hungry</I> nemohu pracovat hladový (srov. <I>I can’t work</I> nemohu pracovat). Naproti tomu v případech jako <I>the screw worked loose</I> (šroub se uvolnil), <I>he looked stern</I> (vypadal přísně) máme co činit s jmennou částí přísudku, srov. <I>the screw worked (smoothly)</I> šroub fungoval (hladce), <I>he looked sternly</I> díval se přísně. Je-li významový rozdíl ve vazbě s adjektivem malý, je možné obojí pojetí. Tak <I>firm</I> po <I>stand</I> (<I>he stood firm</I>) je zcela obdobné užití adjektiv po <I>sit</I>, <I>lie</I>, srov. <I>she lay quiet</I> ležela klidně, <I>he sat motionless</I> seděl nehnutě. Lze je tedy považovat za doplněk, avšak posun k přenesenému významu „stál / zůstal pevný“ mluví pro pojetí sponové.</note>'$
'200','0','13.71','13.71 Doplněk podmětu','Doplněk podmětu je nejčastěji vyjádřen adjektivem nebo substantivem, v němž je kondenzována sponová predikace <I>s be</I> nebo <I>become</I>, srov. <I>she married young</I> vdávala se mladá – <I>she was young when she married</I> byla mladá, když se vdávala; <I>the door banged shut</I> dveře se zabouchly – <I>while it banged</I> / <I>by banging the door became shut</I> dveře se bouchnutím zavřely. Doplněk odpovídající sponové predikace s <I>become</I> vyjadřuje výsledek děje (doplněk rezultativní).
Doplněk podmětu se nejčastěji vyskytuje po slovesech pohybu a stavu, avšak může se vyskytnout po jakémkoliv slovese, a to i po predikaci verbonominální.'$
'201','0','13.71.1','13.71.1','Adjektivní doplněk podmětu je např. <I>we came home tired and hungry</I> přišli jsme domů unaveni a hladovi, <I>he was born deaf and dumb</I> narodil se hluchoněmý, <I>she died young</I> zemřela mladá, <I>he lives alone</I> žije (bydlí) sám, <I>the aborigines go naked</I> domorodci chodí nazí, <I>he dropped dead</I> klesl mrtev, <I>the sun rose hot and cloudless</I> slunce vyšlo horké a bezmračné, <I>beer is best cool</I> pivo je nejlepší chlazené, <I>fruit is best raw</I> ovoce je nejlepší syrové, <I>she is better off single</I> je jí lépe svobodné. <I>They lay completely exhausted on flat, bare ground under fir trees.</I> (Adams 295) Leželi zcela vyčerpáni na rovné, holé zemi pod smrky.
Proti anglickému adjektivnímu doplňku bývá někdy v češtině doplňková předložková vazba, např. <I>she lay drowsy</I> ležela v polospánku, <I>he lay unconscious</I> ležel v bezvědomí, <I>they stood embarrassed</I> stáli v rozpacích apod. Někdy je odpovídající český výraz adverbiální, nikoliv doplněk, srov. <I>the sun set red</I> slunce zapadalo rudě, <I>it rings true</I> zní to pravdivě, <I>her hair fell loose on her shoulders</I> vlasy jí spadaly volně na ramena.
Doplněk vyjadřující výsledek děje nebo vyšší stupeň intenzity slovesného děje někdy odpovídá českému slovesu bez doplňku. České sloveso zde vyjadřuje význam celé anglické vazby svou slovotvornou strukturou (pomocí prefixů), srov<I>. the door banged shut</I> dveře se zabouchly, <I>the lock sprang open</I> zámek se otevřel, <I>the fire burnt low</I> oheň dohoříval, <I>she blushed red</I> zarděla se, <I>his cheeks flushed crimson</I> tváře mu zrudly, <I>his face flamed still redder</I> obličej mu ještě více zrudnul aj. V posledních příkladech má anglické sloveso bez doplňku stejný význam jako celá vazba, doplněk zde funguje pouze jako intenzifikátor, srov. <I>she blushed</I> zarděla se, <I>his cheeks flushed</I> tváře mu zrudly, <I>his face flamed</I> jeho obličej planul. Podobně <I>his ears burnt crimson</I> uši mu hořely, <I>the factory buildings loomed large through the fog</I> tovární budovy se tyčily z mlhy, <I>a wall loomed black in front</I> vpředu se černala zeď. Někdy je vazba v obou jazycích zcela odlišná, např. <I>he figured large in history</I> hrál v dějinách významnou úlohu.
<note id="13.17.1/P01">Poznámka: Případy typu <I>the door flew open</I> (dveře se rozletěly), <I>the door blew open</I> (dveře se průvanem rozletěly), <I>he bulks large in contemporary literature</I> (v současné literatuře zaujímá významné místo) je třeba hodnotit jako sponové predikace s jmennou částí přísudku, neboť slovesa v těchto případech nelze užít samostatně: *<I>the door flew</I> / <I>blew</I> dveře letěly / vanuly, *<I>he bulked</I> tyčil se. <I>Young</I> v <I>she dresses young</I> (obléká se mladistvě) je příslovečné určení způsobu, srov. <I>she dresses in a youthful fashion</I>. <I>(Not) guilty</I> v <I>to plead (not) guilty</I> (ne)doznat vinu je předmět, srov. <I>to plead (that one is) (not) guilty</I>.</note>
V případech, kdy má adjektivum stejný tvar jako adverbium, je někdy nejasná hranice mezi doplňkem a příslovečným určením, např. <I>the door fits tight</I> dveře těsně doléhají, <I>he ranks high in his profession</I> řadí se vysoko ve svém povolání (ve svém povolání patří ke špičkám), <I>the moon hung low</I> měsíc byl nízko, <I>to sit</I> / <I>stand still</I> stát / sedět klidně, <I>still waters run deep</I> klidné vody tekou hluboko (tichá voda břehy mele), aj. Vazby jako <I>to talk wild</I> / <I>silly</I> / <I>mad</I> mluvit divoce / hloupě / nesmyslně, <I>to play fair</I> / <I>foul</I> / <I>rough</I> hrát sportovně / nesportovně / tvrdě vyjadřují způsob děje (<I>to talk</I> / <I>to play in a certain manner</I> mluvit / hrát nějakým způsobem) a patří tedy k příslovečnému určení způsobu.
Adjektivní doplněk bývá často vyjádřen participiem. Minulé participium odpovídá českému přídavnému jménu slovesnému, např. <I>the army returned defeated</I> armáda se vrátila poražena, přítomné participium přechodníku<I>: he got up yawning</I> vstával zívaje. Na rozdíl od českého přechodníku, který je knižní, je anglické particpium ve funkci přechodníku zcela běžné, srov. <I>she lay on the sofa reading</I> ležela na gauči a četla, <I>he sat smoking</I> seděl a kouřil, <I>he entered smiling</I> vstoupil s úsměvem, <I>she went out shutting the door behind her</I> vyšla ven a zavřela za sebou dveře. Kombinace pohybových sloves typu <I>he came running</I>, <I>he went off staggering</I> odpovídají českých slovesům směrovým s předponami: přiběhl, odvrávoral. <I>The clouds came racing over the ridge from the south.</I> (Adams 217) Mraky se přihnaly přes hřebínek od jihu.
Případy jako <I>kdo přišel první, vrátil se poslední</I> v angličtině nejčastěji odpovídají vazbám infinitivním, srov. <I>who was the first to come, he was the last to return</I>. V případech jako <I>vrátilo se jich jen pět</I>, <I>přišli jsme za tebou dva</I>, <I>boty mi budou stačit jedny</I> je číslovka konstruována jako podmět: <I>only five of them came back</I>, <I>two of us have come to see you</I>, <I>one pair of shoes will do</I>. <I>Rád</I> odpovídá vazbě slovesa <I>like</I> s infinitivem nebo gerundiem (viz 13.31.35). Samotné <I>celý</I> v doplňku odpovídá <I>all over</I>, srov. <I>she trembled all over</I> celá se chvěla, jako modifikátor doplňku samotnému <I>all</I>: <I>she rang me up all excited</I> telefonovala mi celá rozčilená.'$
'202','0','13.71.2','13.71.2','Doplněk podmětu vyjádřený substantivem je např. <I>he was born a cripple</I> narodil se mrzák, <I>we parted (the best of) friends</I> rozešli jsme se jako (nejlepší) přátelé, <I>she died a poor widow</I> zemřela jako chudá vdova, <I>he ended up a drunkard</I> skončil jako opilec, <I>she walked away, a lonely figure in the rain</I> odcházela, osamělá postava v dešti. <I>He returned to the wheel and drove us home a hero.</I> (Lee 180) Vrátil se za volant a odvezl nás domů jako hrdina.
Substantivní doplněk mívá často <I>as</I>, např. <I>he excels as an all-round sprotsman</I> vyniká jako všestranný sportovec, <I>I say it only as a layman</I> říkám to jen jako laik, <I>he acted as mediator</I> dělal zprostředkovatele, <I>he began his career as a journalist</I> začal svou životní dráhu jako novinář, <I>this may serve as an example</I> to může posloužit za (jako) příklad.
V některých případech má angličtina jinou vazbu, např. sedět modelem <I>to model</I>, učit se truhlářem <I>be apprentice to the carpenter’s trade</I>, <I>learn the carpenter’s trade</I>.
<note id="13.71.2/P01">Poznámka: <I>Pass</I> v <I>he passes for a scholar</I> (je považován za učence), <I>she can pass for an Englishwoman</I> (může se vydávat za Angličanku) je sloveso sponové, neboť substantivní doplnění je zde obligatorní.</note>
Zvláštní typ substantivního doplňku jsou vazby jako <I>he stood there, his hands in his pockets, his head bent</I> stál tam ruce v kapsách, hlavu skloněnou. Zpravidla se chápe jako elipsa <I>be</I>, popř. <I>have</I>. Vazba může být uvozena předložkou <I>with</I>, srov. <I>he stood there, with his hands in his pockets</I>. Vazba s předložkou je v češtině často vhodnější, srov. <I>he bent forward, an intelligent expression on his face</I> naklonil se kupředu s inteligentním výrazem v obličeji. <I>Blackberries clustered against the sky, heavy and dark as thunder, which we plucked and gobbled, hour after hour, lips purple, hands stained to the wrist.</I> (Lee 188) Ostružiny visely v trsech proti nebi, těžké a tmavé jako noc, a my jsme je trhali a polykali s purpurovými rty a rukama potřísněnýma až k zápěstí.'$
'203','0','13.72','13.72 Doplněk předmětu',$
'204','0','13.72.1','13.72.1 Adjektivní doplněk předmětu','Stejně jako doplněk podmětu i doplněk předmětu vyjadřuje buď kvalifikaci (doplněk kvalifikující), nebo výsledek děje (doplněk rezultativní). V prvém případě máme co činit s kondenzací predikace s <I>be</I>, např. <I>I like coffee black</I> mám rád kávu černou – <I>I like coffee when it is black</I> mám rád kávu, když je černá; v druhém případě jde o kondenzaci predikace s <I>become</I> nebo <I>make</I>: <I>he painted the door green</I> natřel dveře na zeleno – <I>by being painted the door became green</I> / <I>by painting it he made the door green</I>. Někdy je konstrukce dvojznačná, např. <I>she made the tea weak</I> (1) uvařila čaj slabý; (2) čaj zředila; <I>they brought him alive</I> (1) přinesli ho živého; (2) přivedli ho k vědomí.
Adjektivní doplněk předmětu je ve většině případů obdobou adjektivního doplňku podmětu, tj. představuje fakultativní větný člen po plnovýznamovém slovese, jehož význam zůstává stejný jak v konstrukci s adjektivem, tak bez něho. Čeština má obdobnou vazbu, srov. <I>we ate the meat cold</I> snědli jsme maso studené, avšak v jednotlivých případech se způsob vyjádření liší (srov. ekvivalenty příkladů): <I>she dyes her hair black</I> barví si vlasy na černo, <I>they found him alive</I> našli ho živého, <I>he prefers vegetables raw</I> má zeleninu raději syrovou, <I>they sent him alone</I> poslali ho samotného, <I>she left the door open</I> nechala dveře otevřené, <I>I hope you won’t take it ill of me (take it amiss)</I> doufám, že mi to nebudete mít za zlé, <I>can’t you keep the children quiet for a moment?</I> nemůžeš děti chvíli udržet potichu?, <I>you must swallow the pills whole</I> musíte ty pilulky polykat celé, <I>the mistake cost us dear</I> ta chyba nám přišla draho, <I>he carries small change loose in his pocket</I> nosí drobné volně po kapse aj.
Více rozdílů ve způsobu vyjadřování mezi češtinou a angličtinou je u doplňku rezultativního, srov. <I>he forced the lock open</I> (též bez adjektiva <I>he forced the lock</I>) vypáčil zámek, <I>he kicked the door open</I> otevřel dveře kopnutím, <I>he jerked the door open</I> otevřel dveře trhnutím, <I>he wrenched the door open</I> vypáčil dveře, <I>she scrubbed the floor clean</I> čistě vydrhla podlahu, <I>she boiled the eggs hard</I> uvařila vejce natvrdo, <I>don’t get your shoes wet</I> nepromáčej si boty, <I>the film bored us stiff</I> film nás hrozně nudil, <I>to beat the white of an egg stiff</I> ušlehat z bílku tuhý sníh, <I>she grew her hair long</I> nechávala si růst dlouhé vlasy, <I>he knocked his opponent flat</I> srazil svého protivníka k zemi, <I>the earthquake lay the city flat</I> zemětřesení srovnalo město se zemí, <I>they shot him dead</I> zastřelili ho (<I>they shot him</I> „zastřelili ho“ nebo jen „postřelili ho“), <I>he cut me short</I> přerušil mě, <I>to cut a long story short</I> abych to řekl krátce, <I>he wants it done at once</I> chce, aby se to udělalo hned aj. <I>The whole idea scares me stiff.</I> (Adams 257) Celá ta myšlenka mě hrozně děsí.'$
'205','0','13.72.11','13.72.11','V některých případech je význam slovesa ve vazbě s doplňkem jiný než v konstrukci bez doplňku nebo je předmětová vazba možná jen s doplňkem, např. <I>they will think it odd</I> bude se jim to zdát divné, <I>it’s enough to drive one mad</I> z toho by se člověk zbláznil, <I>they regard the case as closed</I> považují ten případ za uzavřený, <I>we consider it essential</I> považujeme to za podstatné, <I>they believe him honest</I> věří, že je poctivý, <I>she takes success in all her undertakings for granted</I> považuje úspěch ve všem, co podniká, za samozřejmý, <I>they kept their marriage secret</I> svůj sňatek tajili, <I>I found the voyage rather dull</I> plavba po moři mi připadala dost nudná, <I>we found them very hospitable</I> shledali jsme je velmi pohostinnými, <I>I talked my throat dry</I> mluvením mi vyschlo v krku apod. Srovnej vazby bez doplňku předmětu <I>he drove me (home)</I> zavezl mě (domů), <I>we all regard him highly</I> velmi si ho vážíme, <I>we shall consider it</I> uvážíme to, <I>I kept it</I> nechal jsem si to, <I>I found them</I> našel jsem je atd.
<I>Know</I> se vyskytuje s doplňkem předmětu jen v perfektu, a to s posunutým významem, srov. <I>I have never known her</I> nikdy jsem ji neznal – <I>I have never known her content</I> za celou dobu, co ji znám (co já vím), nikdy nebyla spokojená.
<note id="13.72.11/P01">Poznámka 1: <I>Find</I> se vyskytuje s doplňkem předmětu jak ve významu „najít“, tak ve významu „shledat (nějakým)“, srov. <I>they found her lying on the floor</I> našli ji ležící na podlaze, <I>they found her charming</I> shledávali ji okouzlující, připadala jim okouzlující. Tyto dva významy jsou odlišeny přízvukem, <I>find</I> „nalézt“ má přízvuk, kdežto <I>find</I> „shledat“ nikoliv. Doplnění po <I>see</I> a <I>hear</I> viz 15.13.23.</note>
<note id="13.72.11/P02">Poznámka 2: Některá slovesa připouštějí explicitní vyjádření atributivního vztahu mezi předmětem a jeho doplňkem pomocí <I>be</I>. Jde pak o hraniční případ vazby předmětu s infinitivem (viz 15.13.22), např. <I>they believe him to be honest</I> věří, že je poctivý, <I>I imagined her to be young</I> představoval jsem si ji mladou, <I>she confessed herself to be guilty</I> přiznala se, že je vinna aj.</note>'$
'206','0','13.72.12','13.72.12','Doplněk předmětu se vyskytuje i po předmětu reflexivním, např. <I>she thinks herself clever</I> myslí si, že je chytrá (považuje se za chytrou), <I>he wished himself dead</I> přál si být mrtev, <I>he saw himself famous</I> viděl se už slavným, <I>he considers himself witty</I> považuje se za vtipného, <I>he regards himself as infallible</I> považuje se za neomylného.
Zvláštní typ rezultativního doplňku reflexivního předmětu je u sloves primárně intranzitivních a u sloves, která se obvykle nespojují s životným předmětem. V češtině tyto vazby nemají obdobu, srov. <I>he shouted himself hoarse</I> křičel až do ochraptění, <I>he swore himself hoarse</I> nadával do ochraptění, <I>the boy ran himself breathless</I> chlapec utíkal, až nemohl dechu popadnout, <I>he drank himself silly</I> zpil se do němoty, <I>she laughed herself sick</I> smála se, až ji všechno bolelo, <I>he rubbed himself sore</I> drhnul se, až se odřel, <I>they worked themselves ill</I> pracovali do úpadu, <I>she cried herself sick</I> plakala, až ji z toho hlava bolela aj.
<note id="13.72.12/P01">Poznámka: Česká vazba slovesa <I>mít</I> s předmětem a doplňkem předmětu nejčastěji odpovídá anglické vazbě bez doplňku, srov. měla vlasy svázané stuhou <I>her hair was tied with a ribbon</I>, má prsty žluté od nikotinu <I>his fingers are stained with nicotine</I> apod. Strukturně obdobná anglická vazba slovesa <I>have</I> s předmětem a doplňkem předmětu je víceznačná (viz 8.32.2, pozn. 2).</note>'$
'207','0','13.72.2','13.72.2 Doplněk předmětu vyjádřený substantivem','Substantivní doplněk předmětu je většinou obligatorní větný člen v tom smyslu, že je-li vypuštěn, dochází k změně slovesného významu. V češtině mívá doplněk předmětu vyjádřený bezpředložkovou vazbou tvar instrumentálu, srov. ekvivalenty příkladů.
S fakultativním doplňkem přdmětu se setkáváme po slovesech <I>name</I> jmenovat, <I>christen</I>, <I>baptize</I> pokřtít, <I>elect</I> zvolit, <I>appoint</I> jmenovat (do funkce), <I>bring up</I> vychovat aj., např. <I>they named the boy John</I> pojmenovali chlapce Jan (srov. <I>they named him after his father</I> pojmenovali ho po otci), <I>they christened</I> / <I>baptized the child Mary</I> pokřtili dítě Marie (srov. <I>to christen pagans</I> křtít pohany), <I>they elected him chairman</I> zvolili ho předsedou (srov. <I>he hopes that they will elect him</I> doufá, že ho zvolí), <I>they appointed Mr Brown manager</I> jmenovali pana Browna ředitelem (srov. <I>to appoint a committee</I> jmenovat komisi), <I>his parents brought him up an honest man</I> jeho rodiče ho vychovali jako čestného člověka (srov. <I>they brought him up well</I> vychovali ho dobře).
Většinou je však substantivní doplněk obligatorní, a to ze stejných důvodů jako v případě obligatorního doplňku adjektivního (viz 13.72.11). Např. <I>we make you our spokesman</I> činíme vás svým mluvčím (srov. <I>they made him</I> udělali ho = udělali z něho to, co je), <I>he called me a liar</I> nazval mě lhářem, <I>he called me names</I> nadával mi, <I>you can call it poetic justice</I> dá se to nazvat poetickou spravedlností, <I>I call it a disgrace</I> tomu říkám ostuda (srov. <I>I called him</I> zavolal jsem ho), <I>I think it a fraud</I> považuji to za podvod, <I>they will think you a fool</I> budou tě mít za blázna, <I>I don’t consider it a joke</I> nepovažuji to za vtip (srov. <I>I have considered it</I> uvážil jsem to), <I>they found him a man in his place</I> shledali ho mužem na svém místě (srov. <I>they found him</I> našli ho), <I>they declared</I> / <I>announced</I> / <I>pronounced him the winner</I> prohlásili / vyhlásili ho za vítěze, <I>I count it a great honour</I> považuji to za velkou čest (srov. <I>I counted the money</I> spočítal jsem peníze) aj.
<note id="13.72.2/P01">Poznámka: <I>Call</I> a <I>make</I> mají též vazbu s nepřímým předmětem, např. <I>can you call me a taxi</I>? můžete mi zavolat taxi?, <I>I’ll make you a cup of tea</I> udělám ti šálek čaje. Jsou-li obě postverbální substantiva životná, může dojít k dvojznačnosti, např. <I>call me John</I> (1) říkej mi Jane, (2) zavolej mi Jana; <I>she will make him a good companion</I> (1) bude mu dobrou společnicí, (2) udělá z něho dobrého společníka.</note>
Substantivní doplněk je často uvozen pomocí <I>as</I>, řidčeji předložkou <I>for</I>, např. <I>I regard it as my greatest success</I> považuji to za svůj největší úspěch, <I>we look (up) on him as an authority</I> považujeme ho za autoritu, <I>they use the shed as a garage</I> používají kůlnu jako garáž, <I>they chose him as their spokesman</I> vybrali si ho za svého mluvčího, <I>do you take me for a fool?</I> máte mě za blázna? aj.
Předmět může být reflexivní, např. <I>she thinks herself a beauty</I> myslí si o sobě, že je kráska, <I>he considers himself an expert</I> považuje se za odborníka, <I>he declared himself king</I> prohlásil se za krále, <I>the girls disguised themselves as boys</I> děvčata se převlékla za chlapce, <I>they profess themselves fighters for human rights</I> prohlašují se za bojovníky za lidská práva aj.
Jak vyplývá z příkladů, řada sloves připouští doplněk jak adjektivní, tak substantivní, např. <I>he called me half-witted</I> řekl mi, že jsem přihlouplý, <I>he called me an opportunist</I> nazval mě oportunistou; <I>he made her famous</I> udělal ji slavnou, <I>he made her a good actress</I> udělal z ní dobrou herečku; <I>we found him very sociable</I> shledali jsme ho velmi družným (společenským), <I>we found him a good companion</I> zjistili jsme, že je (připadal nám jako) dobrý společník; <I>they believe him honest</I> / <I>an honest man</I> považují ho za poctivého / za poctivého člověka; <I>they will think you mad</I> / <I>a fool</I> budou tě mít za blázna; <I>we regard him as very capable</I> / <I>as an able man</I> považujeme ho za velmi schopného / za schopného člověka aj.
Některá slovesa připouštějí mezi předmětem a substantivem <I>be</I> (většinou jde o táž slovesa, která připouštějí <I>be</I> mezi předmětem a adjektivem), např. <I>they appointed him to be manager</I> jmenovali ho ředitelem, <I>they found him to be a drug addict</I> zjistili, že je narkoman, <I>they elected him to be chairman</I> zvolili ho předsedou aj. <I>As</I> a <I>for</I> v tomto případě odpadá: <I>they chose him to be their spokesman</I> vybrali si ho za svého mluvčího, <I>they took him to be an impostor</I> považovali ho za podvodníka (viz 15.13.22).
V pasivních konstrukcích těchto sloves se z doplňku předmětu stává doplněk podmětu, srov. <I>he was found alive</I> byl nalezen živ, <I>he was knocked flat</I> byl sražen k zemi, <I>he was elected chairman</I> byl zvolen předsedou, <I>he was appointed manager</I> byl jmenován ředitelem, <I>this form is regarded as an error</I> tento tvar se považuje za chybu, <I>this discovery can be denoted as a milestone in the history of medicine</I> tento objev lze označit za mezník v dějinách lékařství, <I>he is considered</I> / <I>believed</I> / <I>thought (to be) a very capable man</I> je považován za velmi schopného člověka apod.'$
'208','0','13.72.3','13.72.3 Doplněk předmětu vyjádřený jinými prostředky','Vedle doplňku adjektivního a substantivního se vyskytuje též doplněk vyjádřený předložkovou vazbou nebo větou vedlejší, např. <I>he found her in tears</I> našel ji v slzách (stejně jako <I>he found her crying</I> našel ji plačící) na rozdíl od <I>he found her at home</I> našel ji doma (kde je předložková vazba příslovečné určení místa). Podobně <I>I consider it of great importance</I> považuji to za velmi důležité, <I>I like her as she is</I> líbí se mi taková, jaká je aj.
V některých případech se anglická vazba liší. Tak vedle <I>he was promoted sergeant</I> / <I>to sergeant</I> / <I>to the rank of sergeant</I> (byl povýšen na [hodnost] seržanta) je jen <I>he was advanced to the position of manager</I> byl povýšen na ředitele; vzal si ji za ženu <I>he married her</I> (<I>he made her his wife</I> je řídké); přihlásil se za člena klubu <I>he applied for membership in the club</I>, <I>he joined the club</I>; dostala to náhradou <I>she received it in recompense</I> aj.
<ref id="13.72.3/L01">Literatura: Bauer – Grepl 1975: 147–152, Curme 1931: 30–32, Havránek – Jedlička 1960: 336–369, Jespersen 1909–1949, III, kap. 17, Lakoff G. 1972, Šmilauer 1966: 335–352.</ref>'$
'209','0','13.8','13.8 Několikanásobné větné členy','Několikanásobný větný člen je větný člen realizovaný koordinačním spojením slov, která mají všechna stejnou větněčlenskou platnost (podmětu, přísudku, předmětu, přívlastku, doplňku a příslovečného určení). Jinak řečeno několikanásobný větný člen je rozšířený člen jednoduchý. Jednotlivé výrazy tvořící několikanásobný větný člen jsou na sobě syntakticky nezávislé, tj. je mezi nimi vztah parataxe. Tím se liší od větného členu rozvitého, jehož složky se vyznačují vztahem syntaktické závislosti (hypotaxe: jeden člen je řídící, druhý závislý). Jak několikanásobný, tak rozvitý větný člen je syntakticky ekvivalentní členu jednoduchému.
Vzájemný vztah složek několikanásobného větného členu je vyjádřen především souřadicími spojkami. Může však být i spojení bezespoječné (asyndetické), např. <I>Are there any questions, remarks, suggestions?</I> Jsou nějaké otázky, poznámky, připomínky?
Prostředky sloužící k vyjádření vztahu mezi spojenými výrazy zároveň vyjadřují i jejich různý významový poměr: slučovací, vylučovací, odporovací, stupňovací, srovnávací aj.
V češtině je někdy několikanásobný člen vyjádřen hypotakticky, např. <I>Strýc s tetou už</I>
<I>odjeli</I>. Toto spojení ovšem lze též vyjádřit paratakticky: <I>Strýc a teta už odjeli.</I> V angličtině je pravidlem spojení parataktické: <I>Uncle and Aunt have left.</I> (Vazba obdobná vazbě české <I>Uncle with Aunt have left</I> se pociťuje jako chyba.) S parataktickým spojením se v angličtině setkáváme i v jiných případech, kdy má čeština hypotaxi, např. <I>bread and butter</I> chléb s máslem, <I>whisky and soda</I> whisky se sodovkou, <I>gin and tonic</I> gin s tonikem, <I>it’s nice and warm here</I> je zde příjemně teplo, <I>he sighed good and deep</I> vzdychl velmi zhluboka, <I>I’ll go and see</I> půjdu se podívat, <I>run and tell him to wait</I> běž mu říci, aby počkal, <I>I’ll try and come early</I> pokusím se přijít brzo, <I>try and keep calm</I> snaž se zůstat klidný.
<note id="13.8/P01">Poznámka: <I>Try</I> v této vazbě koordinuje s jiným slovesem pouze v infinitivu a imperativu, tj. ve tvaru <I>try</I> (nikoliv <I>tries</I> nebo <I>tried</I>), srov. <I>he tries to come early</I>, <I>he tried to keep calm</I> (nikoliv *<I>tries and comes</I>, *<I>tried and kept</I>).</note>
V případě několika určitých sloves není někdy zřejmé, jde-li o několikanásobný přísudek nebo o souvětí. O několikanásobném přísudku mluvíme tehdy, když slovesa mají společné rozvíjející členy nebo společné pomocné či modální sloveso a vyjadřují složky jednoho děje nebo děje spolu kontrastující, např. <I>he repels and attracts people at the same time</I> zároveň lidi odpuzuje a přitahuje, <I>I agree rather than disagree with him</I> spíše s ním souhlasím než nesouhlasím, <I>she slaved and drudged, but in vain</I> otročila a dřela, ale marně. Naproti tomu o souvětí jde tehdy, vyjadřují-li se děje samostatné s různými rozvíjejícími členy, např. <I>he had a shower and went to bed</I> osprchoval se a šel spát. Přesnou hranici mezi několikanásobným přísudkem a souvětím ovšem nelze stanovit.
Na rozdíl od češtiny lze v angličtině koordinovat přísudky rozvité společným předmětem i tehdy, jestliže se koordinovaná slovesa liší předložkovou vazbou. V češtině koordinace sloves s různou rekcí vyžaduje opakování předmětu, srov. <I>the measure in which a text conforms to or departs from the expected norm</I> míra, kterou se text přizpůsobuje očekávané normě nebo kterou se od ní odchyluje.'$
'210','0','13.81','13.81 Několikanásobné větné členy spojené vztahem slučovacím','Základní prostředek vyjadřování slučovacího vztahuje spojka <I>and</I> a: <I>Ignorance and superstition make the decisions of life simple.</I> (Christophersen 92) Nevědomost a pověrčivost činí životní rozhodování jednoduchým. <I>He spoke slowly and with reluctance.</I> Mluvil pomalu a zdráhavě.
U recipročních a některých jiných predikátů je koordinace podmětu obligatorní, je-li podmět v singuláru a je-li slovesa užito intranzitivně, srov. <I>John and Peter are alike</I> Jan a Petr si jsou podobni, <I>where did Stephen and Eve meet?</I> kde se Štěpán a Eva seznámili?, <I>Charles and George parted at the exit</I> Karel a Jiří se rozešli u východu. Místo koordinovaného podmětu může být plurál, např. <I>they are alike</I> jsou si podobni, <I>where did they meet?</I> kde se seznámili?, <I>they parted</I> rozešli se. U recipročních predikátů může být jeden člen koordinačního vztahu konstruován jako předmět: <I>Stephen met Eve (Eve met Stephen)</I> Štěpán se seznámil s Evou (Eva se seznámila se Štěpánem), resp. jako jmenná část přísudku: <I>Peter is like John (John is like Peter)</I> Petr je podobný Janovi (Jan je podobný Petrovi).
Sloveso <I>part</I> vyžaduje koordinaci nebo plurál, popř. kolektivum též v předmětu, např. <I>the policemen parted the crowd</I> policisté rozehnali dav.
Jsou-li koordinovaná substantiva modifikována, může se modifikace vztahovat pouze k jednomu členu (u něhož stojí), např. <I>hard work and talent do not necessarily ensure success</I> pilná práce a talent ještě nezaručují úspěch; zde máme co činit se strukturou <I>[hard work] and [talent]</I>, nikoliv <I>hard [work and talent]</I>, neboť není *<I>hard talent.</I> Jindy se modifikátor vztahuje ke všem členům koordinačního spojení, např. <I>home-grown fruit and vegetables</I> ve větě <I>they sell home-grown fruit and vegetables</I> (prodávají tuzemské ovoce a zeleninu) interpretujeme spíše jako <I>they sell home-grown [fruit and vegetables]</I> než jako <I>they sell [home-grown fruit] and [vegetables]</I>, i když druhá interpretace není vyloučena. Zcela dvojznačné jsou případy jako <I>he showed great courage and ingenuity</I> projevil velkou odvahu a důmysl, neboť obě interpretace jsou stejně přijatelné: <I>[great courage] and [ingenuity]</I> i <I>great [courage and ingenuity].</I>
U několikanásobného přívlastku může jít buď o koordinaci přívlastku, např. <I>they sell cheap and good quality goods</I> prodávají levné a kvalitní zboží (<I>= [cheap and good quality] goods</I> zboží, které je zároveň levné a kvalitní), nebo o elipsu řídícího substantiva, např. <I>the audience largely consisted of old and middle-aged people</I> publikum se převážně skládalo ze starých lidí a lidí ve středním věku. Zde nemáme co činit se spojením <I>[old and middle-aged] people</I>, nýbrž <I>[old people] and [middle-aged people]</I>, neboť lidé nemohou být zároveň staří a ve středním věku. Rozdíl mezi oběma typy se projevuje v možnosti užití asyndeze. Asyndetické spojení je možné pouze u koordinovaných přívlastků (<I>they sell cheap, good quality goods</I> prodávají levné, kvalitní zboží), nikoliv při elipse řídícího substantiva (<I>*old, middle-aged people</I>).
<note id="13.81/P01">Poznámka: Při koordinaci osobních zájmen je <I>I</I> vždy posledním a <I>you</I> prvním členem (z důvodů zdvořilostních), např. <I>you and I</I> ty <I/>a já, <I>my brother and I</I> můj <I/>bratr a já, <I>you and your colleagues</I> vy a vaši kolegové.</note>
Týká-li se obsah věty členů slučovacího spojení jednotlivě, lze to explicitně vyjádřit pomocí <I>both</I>, <I>each</I>, <I>all</I> (viz 4.71.4, 4.71.2, 4.71.3) a <I>respective(ly)</I>, srov. <I>on our trips both my brother and I note down what we have seen</I> na výletech si oba, bratr i já, zapisujeme, co jsme viděli, <I>on our trips my brother and I each note down what we have seen</I> na výletech si s bratrem každý zapisujeme, co jsme viděli (bez <I>both</I> nebo <I>each</I> není zřejmé, zda jde o společné zápisky nebo zápisky každého účastníka; podobně je tomu u plurálu).
<note id="13.81/P02">Poznámka: Vztah mezi <I>on our trips</I> a podmětem zůstává významově neurčitý v tom smyslu, že není zřejmé, zda zmíněné osoby cestují společně nebo každá zvlášť.</note>
Adjektiva <I>respective</I> se užívá hlavně v úředním a odborném jazyce, např. <I>John and Tom</I> / <I>the two boys should be judged by their respective abilities</I> Jan a Tom / ti dva chlapci by měli být posuzováni každý podle svých schopností.
Stejnou funkci má adverbium <I>respectively</I>, jehož význam lze vystihnout českým „po řadě“. Vyjadřuje explicitně, že složky dvou koordinačních spojení k sobě patří v tom sledu, v němž po sobě následují, např. <I>the abbreviations i.e. and viz stand for ‘that is’ and ‘namely’, respectively (</I>= <I>i.e. stands for ‘that is’ and viz for ‘namely’) i.e.</I> a <I>viz</I> jsou zkratky pro <I>that is</I> (to je) a <I>namely</I> (totiž). Vzájemnou příslušnost členů koordinačních spojení lze též explicitně vyjádřit slovosledem: <I>i.e.</I> je zkratka pro <I>that is</I>, <I>viz</I> pro <I>namely.</I> Podobně <I>in this study Byron and Shelley take respectively a higher and a lower place than popular opinion accords them</I> v této studii zaujímá Byron vyšší a Shelley nižší místo, než jim přisuzuje obecné mínění.
Koordinační vztah se dále vyjadřuje korelačními dvojicemi <I>both... and</I> jak... tak, <I>neither... nor</I> ani... ani, <I>not only... but also</I> nejen... ale i, jakož i příslovečnými výrazy <I>as well as</I> jakož i, <I>as much as</I> stejně jako, <I>rather than</I>, <I>more than</I> spíše / více než, např. <I>the two expressions differ both in meaning and in their stylistic value</I> ty dva výrazy se liší jak významem, tak svou stylistickou hodnotou, <I>I</I>
<I>neither like nor dislike him</I> není mi ani sympatický, ani nesympatický, <I>she lacks experience, as well as the necessary qualifications</I> scházejí jí zkušenosti, jakož i potřebná kvalifikace, <I>I pity rather than envy him</I> spíše ho lituji, než mu závidím.
Některé tyto výrazy vyjadřují vedle slučovacího vztahu další významové odstíny: <I>not only... but also</I> stupňovací, <I>as much as</I>, <I>rather</I> / <I>more than</I> srovnávací.
Česká spojka <I>i</I> nemá v angličtině přímou obdobu. Odpovídá jí <I>and</I>, popř. <I>both... and</I>, <I>as well as</I>, srov. je mým přítelem i učitelem <I>he is my friend and teacher</I>, <I>he is both my friend and teacher</I>, mám rád klasickou i moderní hudbu <I>I like classical, as well as modern music.</I>'$
'211','0','13.82','13.82 Několikanásobné větné členy spojené vztahem odporovacím','Hlavní prostředky vyjadřující odporovací vztah jsou <I>but</I> ale, však, nýbrž, <I>though</I> i když, třebaže, <I>if</I> třebaže, i když, <I>yet</I> přece však, ale přesto, <I>not...</I> nikoliv aj. U <I>though</I>, <I>if</I> a <I>yet</I> přistupuje k odporovacímu významu odstín přípustkový. Např. <I>he helped rather clumsily, but with great zeal</I> pomáhal dost neobratně, ale velmi horlivě, <I>he is not lacking in skill but in perseverance</I> neschází mu dovednost, nýbrž vytrvalost, <I>she works slowly but almost faultlessly</I> pracuje pomalu, ale téměř bezchybně, <I>she works fast, yet almost faultlessly</I> pracuje rychle, přesto však skoro bezchybně, <I>he is quite strong, though of a slight build</I> je docela silný, třebaže drobné postavy, <I>it’s an enticing, if not quite original subject</I> je to lákavý, i když (byť) ne zcela originální námět, <I>the change involves not one but several factors</I> ta změna zahrnuje nikoliv jednoho, nýbrž několik činitelů, <I>the post must be filled by a man, not by a woman</I> to místo musí být obsazeno mužem, ne ženou.'$
'212','0','13.83','13.83','Vylučovací vztah se vyjadřuje spojkou <I>or</I> nebo, <I>either... or</I> buď... nebo, <I>whether... or</I> zda... či, ať... ať aj., např. <I>what will you drink, beer or wine?</I> co budete pít, pivo nebo víno?, <I>you can nearly always reach me either at home or at the office</I> jsem skoro vždycky k zastižení buď doma, nebo v kanceláři, <I>she didn’t know whether to cry or to laugh</I> nevěděla, má-li plakat nebo se smát, <I>he is always polite, whether in private or in public</I> je vždycky zdvořilý, ať v soukromí či na veřejnosti.'$
'213','0','13.84','13.84','Několikanásobné větné členy nejsou omezeny na koordinační spojení jednoslovných výrazů (slovních druhů) realizujících příslušný větný člen (např. přívlastkové adjektivum <I>she is both pretty and clever</I> je hezká i chytrá, nebo příslovečné adverbium <I>he treated me harshly and unjustly</I> choval se ke mně tvrdě a nespravedlivě). Vyskytují se i při realizaci větného členu jmennými tvary a vedlejší větou, přičemž se různé realizační prostředky mohou kombinovat, např. <I>I hate the idea of just keeping away and doing nothing</I> nenávidím pomyšlení na to, stát stranou a nic nedělat. <I>The paragraphs which follow are not intended to solve the problem, only to point out that it exists.</I> (Smith 88) Odstavce, které následují, nejsou míněny jako řešení problému, nýbrž jen ukazují, že problém existuje. <I>Does anyone know how it happened or who is responsible?</I> Ví někdo, jak se to stalo nebo kdo to způsobil? <I>The gadget can be worked manually or by electric current.</I> Strojek (zařízení) se dá pohánět ručně nebo elektrickým proudem. <I>They proceeded slowly, step by step.</I> Postupovali pomalu, krok za krokem. <I>He has never learnt English from a textbook, but only by picking it up.</I> Nikdy se neučil anglicky z učebnice, nýbrž jen tím, co pochytil.
<note id="13.84/P01">Poznámka: Do koordinačních spojení vstupují pouze prvky sémanticky kompatibilní (bez ohledu na to, zda jsou realizovány stejnými nebo různými prostředky). Tak nelze koordinovat podměty vět <I>Jane is silly</I> (Jana je hloupá) a <I>to cry is silly</I> (plakat je hloupé) – <I>*Jane and to cry are silly</I> (*Jana a plakat je hloupé), ani <I>Jane is silly</I> (Jana je hloupá) a <I>that idea is silly</I> (ten nápad je hloupý) – <I>*Jane and that idea are silly</I> (*Jana a ten nápad jsou hloupé).</note>'$
'214','0','14','14 Slovosled ve větě jednoduché','Slovosled je polyfunkční jazykový prostředek uplatňující se na několika rovinách. Míra jeho uplatnění na různých rovinách je v různých jazycích různá podle toho, jakou má příslušný jazyk gramatickou stavbu. V důsledku toho se v různých jazycích též liší základní funkce slovosledu.
V angličtině je slovosled především prostředek roviny gramatické, tj. postavení slova ve větě je formální signál jeho syntaktické funkce. Gramatická funkce anglického slovosledu úzce souvisí s analytickým charakterem anglické mluvnické stavby. Jelikož anglický nominální systém má chudou flexi, syntaktické funkce substantiv, adjektiv a veliké většiny zájmen nejsou indikovány distinktivním morfologickým tvarem. Tak např. v oznamovací větě je substantivum před slovesem podmět, za slovesem předmět, srov. <I>the hunter killed the bear</I> lovec zabil medvěda – <I>the bear killed the hunter</I> medvěd zabil lovce. Výměna pozic podmětu a předmětu není v důsledku jejich tvarové nerozlišenosti možná. Podobně substantivní přívlastek je jako takový vyznačen pozicí před řídícím substantivem, např. <I>horse-race</I> koňský dostih. Změní-li se pořadí obou slov, změní se i jejich syntaktická funkce: <I>race-horse</I> závodní kůň (viz dále 14.1).
Naproti tomu v češtině je gramatická funkce slovosledu druhotná. Uplatňuje se většinou jako průvodní rys syntaktické závislosti vyznačené primárně jinými prostředky. Případy, kdy je slovosled jediným rozlišovacím prostředkem, jsou řídké, např. <I>přinesla podnos prázdný</I> (doplněk předmětu) – <I>přinesla prázdný podnos</I> (přívlastek předmětu). Podobně v angličtině, srov. <I>she brought the tray empty – she brought an empty tray (</I>viz 13.72).
Slovosled jako prostředek vyjadřování syntaktických vztahů je ovšem do značné míry homonymní. Táž pozice může v závislosti na syntakticko-sémantické struktuře věty vyjadřovat různé syntaktické funkce. Tak substantivum ve větě <I>he grew corn</I> (pěstoval obilí) je předmět, kdežto ve větě <I>he grew an old man</I> (zestárl) představuje jmennou část přísudku. Srovnej též <I>he called the fellow a taxi</I> (předmět nepřímý / předmět přímý) zavolal tomu člověkovi taxi, <I>he called the fellow a liar</I> (předmět přímý / doplněk předmětu) nazval toho člověka lhářem, <I>he called a fellow doctor</I> (substantivní atribut / přímý předmět) zavolal kolegu lékaře, <I>he called the fellow the doctor told him about</I> (předmět přímý / podmět kontaktní věty vztažné) zavolal toho člověka, o kterém mu řekl lékař.
Naopak změna slovosledu syntaktickou funkci někdy nemění, např. <I>the available information – the information available</I> dostupné informace.
Slovosled se dále uplatňuje jako činitel sémantický, tj. prostředek roviny obsahové. Přemístění téhož slova může způsobit, že věta nabývá různých významů. V tomto smyslu by bylo možno zařadit pod funkci sémantickou též funkci gramatickou, neboť i různá syntaktická funkce vyplývající z různého postavení ve větě způsobuje změnu v celkovém významu, avšak je zde přece jen jistý rozdíl. Sémantická funkce slovosledu se projevuje především v různém dosahu platnosti některých slov podle jejich pozic, tj. význam věty se liší podle toho, jaký větný úsek je působností těchto slov zasažen. Slova mající tuto funkci jsou především adverbia a kvantifikátory (viz 14.2). V některých případech adverbium nabývá v různém postavení i různý lexikální význam, např. <I>naturally, she’ll pick up her strength</I> přirozeně zase nabere sil – <I>she’ll pick up her strength naturally</I> nabere sil přirozeně. V prvé větě je <I>naturally</I> větné adverbium (komentář mluvčího) modifikující obsah věty jako celek, synonymní s <I>of course</I> ovšem, samozřejmě. V druhém případě jde o příslovečné určení způsobu modifikující pouze sloveso: <I>in a natural manner</I> přirozeným způsobem.
Třetí rovina, na níž se slovosled uplatňuje jako funkční prostředek, je rovina aktuálního členění větného (funkční větná perspektiva, viz 14.3). Slovosledné uspořádání větných elementů (jejich lineární řazení) modifikuje jejich sdělnou hodnotu (výpovědní dynamičnost) tím, že ji zvyšuje ve směru od počátku věty k jejímu konci, tj. prvky s nízkým stupněm výpovědní dynamičnosti (tematické) většinou předcházejí před prvky s vysokým stupněm výpovědní dynamičnosti (rematickými). Stupeň výpovědní dynamičnosti ovšem nezávisí jen na postavení jednotlivých prvků ve větě, neboť proti větné linearitě mohou působit další faktory aktuálního členění, kontextová zapojenost či nezapojenost větných elementů a syntakticko-sémantická struktura věty. Míra uplatnění slovosledu jako prostředku aktuálního členění závisí na charakteru jazykové struktury. Ve flektivní češtině je aktuální členění hlavním slovosledným činitelem, kdežto v angličtině, v níž má slovosled primárně gramatickou funkci, se aktuální členění jako slovosledný činitel uplatňuje v menší míře. Vliv slovosledu na stupeň výpovědní dynamičnosti pozorujeme např. u příslovečného určení příčiny, srov. <I>owing to his poor health he had to give up his studies</I> pro své chatrné zdraví musel nechat studií – <I>he had to give up his studies owing to his poor health</I> musel nechat studií pro své chatrné zdraví. Umístěním na konec věty se příčinné určení stává nejzávažnějším sdělovaným elementem (rématem), kdežto je-li v počátečním postavení, je komunikativně (informativně) nejdůležitější složkou věty předmět (viz 14.3).
V obou jazycích je slovosled prostředkem vyjadřování emotivního (citově zabarveného) a emfatického. Jak v angličtině, tak v češtině je emotivní a emfatický slovosled příznakový, avšak jeho příznakovost je odlišné povahy. V angličtině se emotivní a emfatický slovosled projevuje jako odchylka od slovosledu gramatického (inverzí podmětu a určitého slovesa s prepozicí slovesného doplnění), např. <I>bang went the door and she was gone</I> bouchly dveře a byla pryč. Naproti tomu v češtině se emotivní slovosled vyznačuje odchylkou od základního rozložení výpovědní dynamičnosti. Místo tématem věta začíná rématem, např. <I>Doma zůstaneš! Učit se budeš! You will stay at home and learn your lessons</I> (viz 14.36).
K podružnějším funkcím slovosledu patří jeho úloha při rytmickém uspořádání větných elementů. Tato funkce se projevuje především v postavení nepřízvučných slov (v češtině příklonek), srov. <I>here he comes!</I> tady přichází! <I>– here comes John!</I> tady přichází Jan! <I>he made up an excuse</I> vymyslel si výmluvu <I>– he made it up</I> vymyslel si to. Někdy se též projevuje v řazení kratších členů koordinačních spojení před delší (víceslabičné, víceslovné), srov. <I>bread and butter</I> chléb s máslem, <I>the room was warm and cosy</I> v pokoji bylo teplo a útulno.'$
'215','0','14.1','14.1 Slovosled jako prostředek roviny gramatické','Slovosled je gramatický prostředek všude tam, kde je ustálený, pevný, ať už je jeho neměnnost distinktivním nebo jen průvodním rysem příslušného syntaktického vztahu. V angličtině má distinktivní funkci při rozlišení větných členů a typů vět, průvodním rysem je především u syntaktických dvojic, jejichž sounáležitost vyplývá primárně z jejich sémanticko-syntaktické struktury. Např. přívlastek rozvíjející substantivum zpravidla nemůže být postponován, ani když výměna pozic nepůsobí změnu významu: <I>a bright boy</I> chytrý chlapec – *<I>a boy bright.</I> Mezi oba členy nelze vložit jiný větný člen (kromě případů koordinace), a je-li přemístěn jeden, musí být přemístěn i druhý. V češtině je slovosled distinktivním gramatickým prostředkem jen ojediněle (viz 14), většinou je ustálené postavení některých slov (předložek, spojek, tázacích zájmen) pouze průvodním rysem jejich syntaktické funkce vyplývající primárně z jejich slovnědruhové příslušnosti.'$
'216','0','14.11','14.11 Slovosled jako prostředek rozlišující základní větné typy','Základní větné typy se odlišují vzájemným postavením podmětu a přísudku (viz 12.1).'$
'217','0','14.11.1','14.11.1','V oznamovací větě stojí podmět před přísudkem, naproti tomu inverze podmětu a určitého slovesa je v angličtině distinktivním rysem zjišťovací otázky (viz 12.12.1). V češtině je zjišťovací otázka s nevyjádřeným podmětem signalizována jen intonací, a je-li podmět vyjádřen, je inverze jen fakultativní. Srovnej <I>is the exhibition still open?</I> je výstava (výstava je) ještě otevřena? – <I>the exhibition is still open</I> výstava je ještě otevřena; <I>has he no ambition?</I> nemá žádnou ctižádost? – <I>he has no ambition</I> nemá žádnou ctižádost; <I>can she write shorthand?</I> umí těsnopis? – <I>she can write shorthand</I> umí těsnopis.
Také v případech, kdy se otázka tvoří pomocí <I>do</I>, je inverze podmětu její nedílnou součástí, neboť užitím samotného <I>do</I> se věta oznamovací na tázací nemění (viz 8.33); <I>do</I> bez inverze vyjadřuje emfázi, srov. <I>did he follow your advice?</I> řídil se vaší radou? <I>– he did follow your advice</I> vždyť (přece jen) se řídil vaší radou.
<note id="14.11.1/P01">Poznámka: Otázka signalizovaná pouze intonací bez inverze viz 12.12.1h.</note>'$
'218','0','14.11.2','14.11.2','Také některé typy věty přací se odlišují od oznamovacích inverzí. V tomto případě je však důležitým rysem též klesavá intonace, neboť jinak je struktura stejná jako v otázce. Srovnej <I>May we live to see it!</I> Kéž se toho dožijeme! – <I>We may live to see it.</I> Možná, že se toho dožijeme.'$
'219','0','14.11.3','14.11.3','Vzájemným postavením podmětu a určitého slovesa se dále liší zvolací věty s počátečním <I>how</I> nebo <I>what</I> od vět tázacích. Tázací věty mají v tomto případě inverzi podmětu a přísudku, kdežto zvolací věty nikoliv. Srovnej <I>How fast she can type!</I> Ta ale umí rychle psát! – <I>How fast can she type?</I> Jak rychle umí psát? <I>What silly things she says!</I> Ta ale říká hlouposti! – <I>What silly things does she say?</I> Jaké říká hlouposti? (viz 12.14).'$
'220','0','14.11.4','14.11.4','Inverze podmětu a určitého slovesa signalizuje vedlejší větu podmínkovou (místo <I>if</I> a normálního slovosledu), např. <I>were he alive, he would never allow it</I> kdyby byl naživu, nikdy by to nedovolil; <I>should you change your mind, let me know</I> kdyby sis to náhodou rozmyslel, dej mi vědět; <I>I would have warned you, had I known where to find you</I> byl bych vás upozornil, kdybych byl věděl, kde vás najdu (viz 16.23.43b).'$
'221','0','14.12','14.12 Pořadí větných členů ve větě jednoduché','Slovosledné schéma anglické jednoduché věty oznamovací je S-V-O-Adv, tj. podmět předchází před slovesem (viz 13.11), předmět stojí za slovesem (viz 13.31) a příslovečné určení následuje za předmětem, např. <I>we spent a week in the mountains</I> strávili jsme týden na horách, <I>I haven’t seen her lately</I> v poslední době jsem ji neviděl, <I>the author treats the subject from different aspects</I> autor o tématu pojednává z různých hledisek.
S pravidelnou postpozicí podmětu se setkáváme u podmětů větných, infinitivních a gerundiálních (s anticipačním <I>it</I>, viz 13.13.2), např. <I>it doesn’t matter what I think</I> nezáleží na tom, co si myslím, <I>it would be a pity to miss an event like that</I> byla by škoda zmeškat takovou událost, <I>it’s no use putting if off</I> nemá smysl to odkládat.
Pořadí nepřímého a přímého předmětu se často řídí stupněm jejich výpovědní dynamičnosti (viz 14.34), srov. <I>she tells her mother everything</I> řekne své matce všechno – <I>she tells everything to her mother</I> řekne všechno své matce.
Pořadí přímého a předložkového předmětu je však pevné. Předložkový předmět následuje za přímým, i když je tematický, srov. <I>let me say a few words about it</I> dovolte mi říci o tom několik slov; <I>she spends a lot of money on clothing</I> utrácí spoustu peněz za šatstvo – <I>she spends a lot of money on it</I> utrácí za to spoustu peněz.
Je-li ve větě několik adverbiálních určení, místní určení nejčastěji stojí před časovým, např. <I>the train leaves from Waterloo at eight-fifteen</I> vlak odjíždí z nádraží Waterloo v 8.15; příslovečné určení způsobu se obvykle klade za slovesem jako první, např. <I>he walked quickly towards the door</I> šel rychle ke dveřím (může ovšem též stát mezi podmětem a slovesem, viz 13.41.23a).
Fakultativní časová a místní určení tvořící k vyjadřovanému obsahu kulisu (pozadí) se vyskytují též na počátku věty, např. <I>immediately after the match the team returned to Prague</I> hned po zápase se mužstvo vrátilo do Prahy, <I>outside, the light began to fade</I> venku se začalo šeřit (začalo světlo slábnout).
V počátečním postavení se vyskytují četná adverbiální určení navazující na předcházející kontext, např. <I>to begin with</I> nejdříve, <I>finally</I> konečně, nakonec, <I>therefore</I> proto, <I>in other words</I> jinými slovy, <I>on the other hand</I> naproti tomu, <I>accordingly</I> v souhlase s tím, v důsledku toho, <I>consequently</I> v důsledku toho, <I>hence</I> tudíž, <I>otherwise</I> jinak aj. (viz 13.42.4), např. <I>I was late and therefore missed the beginning</I> přišel jsem pozdě, a proto jsem zmeškal začátek; <I>he tried all kinds of jobs; in the end</I> / <I>finally, he became a night watchman</I> zkusil nejrůznější zaměstnání; nakonec se stal nočním hlídačem. Některé z těchto výrazů mohou stát též mezi podmětem a slovesem nebo na konci, např. <I>he offered me a lift; accordingly, I cancelled my coach reservation</I> / <I>I accordingly cancelled...</I> / <I>I cancelled my coach reservation accordingly</I> nabídl mi, že mě sveze, proto jsem zrušil zamluvené místo v autobuse.
Frekvenční adverbia vyjadřující neurčitou častost jako <I>always</I> vždycky, <I>generally</I>, <I>usually</I> obvykle, <I>regularly</I> pravidelně, <I>sometimes</I> někdy, <I>rarely</I>, <I>seldom</I> zřídka, <I>never</I> nikdy, <I>often</I> často, <I>frequently</I> často, <I>occasionally</I> příležitostně, <I>ever</I> (v otázce) (ně)kdy aj. (viz 13.41.22) se nejčastěji kladou mezi podmět a sloveso. Skládá-li se slovesný tvar z několika slov, stojí frekvenční adverbium za prvním (při inverzi za podmětem), např. <I>she regularly takes exercise</I> pravidelně cvičí, <I>you can always count on me</I> můžete se na mne vždycky spolehnout, <I>I have never cared for that sort of thing</I> nikdy jsem o něco takového nestál; <I>should you ever be at a loose end...</I> kdybyste snad někdy neměl co dělat... Srov. též <I>he would probably have refused</I> pravděpodobně by byl odmítl.
Intenzifikující adverbia stojí před slovem, které intenzifikují (viz 13.41.26b), např. <I>it was quite</I> / <I>rather</I> / <I>very</I> / <I>extremely</I> / <I>exceedingly nice</I> bylo to docela / velmi / nesmírně hezké, <I>we were driving quite</I> / <I>rather</I> / <I>very</I> / <I>extremely</I> / <I>exceedingly fast</I> jeli jsme docela / dost / velmi / nesmírně rychle, <I>his suggestion fairly took my breath away</I> jeho návrh mi úplně vzal dech.
K odchylkám od pravidelného gramatického slovosledu dochází vlivem kontextu (viz 14.3), v důsledku emfatického (kontrastního) vytčení (viz 14.36.4) a v neposlední řadě z důvodů stylistických. Někdy si odlišné pořadí vynutí větná stavba, zejména v případech rozvinuté postmodifikace. Tak rozvitý, postmodifikovaný nebo koordinovaný přímý předmět může stát za předmětem předložkovým, za příslovečným určením, popř. za svým doplňkem, např. <I>I explained to him the impossibility of carrying out his intention</I> vysvětlil jsem mu nemožnost provedení jeho záměru, <I>he takes for granted any tribute that is paid to him</I> každou poctu, která mu je prokázána, považuje za samozřejmou, <I>he fused in rare synthesis literary historical fact and refined aesthetic sensibility</I> spojil ve vzácné syntéze literární historická fakta a jemné estetické citění.
Slovosled je výsledkem souhry několik činitelů. Tak ke koncovému postavení může vést zároveň rozsáhlost větného členu i jeho rematická povaha, srov. poslední příklad.'$
'222','0','14.13','14.13 Porušení principu členské sounáležitosti','Závislý člen bývá někdy od řídícího členu oddělen. Na rozdíl od češtiny k tomu v angličtině dochází u předložek a z důvodů slovosledných někdy též u substantivní postmodifikace.'$
'223','0','14.13.1','14.13.1','Pravidelné postavení předložky je před příslušným substantivem (viz 9.12). V některých případech je však předložka od svého substantiva oddělena. Možnost oddělení předložky od substantiva záleží na míře koheze předložky a slovesa a na tom, zda je předložky užito v základním (konkrétním) či přeneseném významu. Předložka může být od svého substantiva oddělena, je-li součástí slovesné rekce (viz 8.51.2). U nerekčního větného členu, zejména má-li předložka přenesený význam, k jejímu oddělení od příslušného substantiva nedochází. Mezi oběma případy je ovšem široké přechodové pásmo.
K oddělení předložky od jmenného výrazu dochází v doplňovací otázce, která se táže na předmět (viz 12.12.3c), např. <I>what does it depend on?</I> na čem to záleží? <I>who does it belong to?</I> komu to patří? S tímto slovosledem se setkáváme i u slovesa <I>be</I>, srov. <I>who is it for?</I> pro koho to je?, <I>who is it from?</I> od koho to je?
<note id="14.13.1/P01">Poznámka: <I>What for = why</I> proč. <I>For what</I> odpovídá českému <I>pro co.</I></note>
V případech jako <I>under what circumstances did it take place?</I> za jakých okolností k tomu došlo? postpozice předložky není možná.
Předložka dále bývá oddělena od svého větného členu ve větách vztažných, a to jak adjektivních, tak substantivních (viz 16.22.21d, 16.21.23), např. <I>what he aspires to is beyond his reach</I> to, nač aspiruje, není v jeho dosahu. Srovnej nemožnost postpozice předložky v případech jako <I>the conditions under which he grew up</I> podmínky, za kterých vyrůstal.
Postavení předložky u slovesa se též vyskytuje u atributivního infinitivu (viz 15.17.2), např. <I>I have done nothing to be ashamed of</I> neudělal jsem nic, zač bych se musel stydět, <I>it’s a dangerous idea to toy with</I> je nebezpečné pohrávat si s takovou myšlenkou, a v infinitivním doplnění adjektiv (viz 15.15), např. <I>she is nice to dance with</I> hezky se s ní tančí. Srovnej též účinkový infinitiv (viz 15.15.2) v případech jako <I>it’s too serious a matter to be facetious about</I> je to příliš vážná záležitost, aby se o ní žertovalo.
S koncovou předložkou se dále setkáváme ve větách zvolacích, např. <I>What trifles she complains of!</I> Ta si ale stěžuje na maličkosti! (viz 12.14), a v pasivu předložkových sloves (viz 8.84.12), např. <I>this deviation can be easily accounted for</I> tuto odchylku lze snadno vysvětlit.'$
'224','0','14.13.2','14.13.2 Oddělení modifikace od řídícího členu','K oddělení postmodifikace od řídícího členu dochází v případech jako <I>now the question arises whether to continue or not</I> nyní vzniká otázka, zda pokračovat, či ne; <I>at that time several incidents occurred that could hardly be explained as a mere coincidence</I> v té době se přihodilo několik věcí, které bylo sotva možno vysvětlit jako pouhou shodu okolností. Postmodifikace je zde oddělena od řídícího podmětového substantiva přísudkem v důsledku gramatického pravidla o postavení podmětu a přísudku v oznamovací větě. V češtině k oddělení modifikace od řídícího výrazu nedochází (srov. české ekvivalenty), neboť řazení větných prvků se primárně řídí stupněm jejich výpovědní dynamičnosti.
<note id="14.13.2/P02">Poznámka: V knižním stylu lze základního rozložení výpovědní dynamičnosti dosáhnout pomocí <I>there</I>: <I>there arises the question whether...</I></note>
Na rozdíl od češtiny, kde je genitivní přívlastek těsně spjat s řídícím substantivem a stojí tedy v bezprostřední postpozici, v angličtině může být genitivní přívlastek od svého substantiva oddělen. Dochází k tomu zejména tehdy, je-li genitivní přívlastek rozvitý a má-li vyšší stupeň výpovědní dynamičnosti než jiný člen rozvíjející substantivum (viz 13.52.5 pozn.). Srovnej <I>the tempestuous entrance into the room of the twins, bursting with excitement at the news, caused a not wholly unwelcome diversion</I> bouřlivý příchod dvojčat překypujících vzrušením nad tou novinkou způsobil ne tak docela nevítané rozptýlení (v češtině lze v tomto případě druhý modifikátor vypustit). Srovnej též <I>What business is it of yours?</I> (vedle <I>What business of yours is it?</I>) Co je vám do toho?
K oddělení řídícího a rozvíjejícího členu dochází v obou jazycích v případě přístavku realizovaného zájmeny zdůrazňovacími (viz 4.33), <I>all</I> (viz 4.71.3), <I>either</I> (viz 4.72.3), <I>neither</I>, <I>none</I> (viz 4.73), <I>each</I> (viz 4.71.2), <I>both</I> (viz 4.71.4) a u vazby <I>except</I> + substantivum, např. <I>we were all amazed</I> všichni jsme žasli, <I>they were none of them satisfied</I> nikdo z nich nebyl spokojen, <I>we got a badge each</I> dostali jsme každý odznak, <I>they were both present</I> / <I>they were present both</I> byli přítomni oba, <I>any day suits me except Friday</I> hodí se mi kterýkoliv den kromě pátku.
Také v některých větách srovnávacích a účinkových bývá rozvíjející člen od řídícího členu oddělen, např. <I>she was so upset by the news that she couldn’t sleep</I> byla tou zprávou tak rozrušena, že nemohla spát. V češtině je styčné postavení členů patřících k sobě umožněno volným slovosledem. K diskontinuitě větné struktury dochází v obou jazycích v souvětných doplňovacích otázkách s verbem dicendi nebo cogitandi (viz 16.21.24).'$
'225','0','14.2','14.2 Slovosled jako činitel rozlišující význam (prostředek roviny významové)','Slovosled jako činitel rozlišující význam se uplatňuje především u výrazů, které se mohou týkat buď celé věty, nebo jen některé její části, popř. různých větných členů. Tuto schopnost mají kvantifikátory a adverbia fungující jednak jako větné, jednak jako členské modifikátory, a některá vytýkací (vymezovací) adverbia.'$
'226','0','14.21','14.21','Kvantifiktáory mají podle postavení ve větě různý dosah platnosti a tím ovlivňují celkový význam věty, srov. <I>before supper the children mostly watch TV</I> před večeří se děti většinou dívají na televizi – <I>before supper mostly children watch TV</I> před večeří se na televizi dívají většinou děti. V prvém případě <I>mostly</I> kvantifikuje <I>watch TV</I> (intonační centrum je na konci), v druhém <I>children</I> (intonační centrum je na <I>children</I>).
Jsou-li ve větě dva kvantifikátory, jejich význam závisí na jejich vzájemném postavení, např. <I>few</I> ve větách <I>many people read few books</I> (mnoho lidí čte málo knih) a <I>few books are read by many people</I> (málo knih čte mnoho lidí) má různý význam. V prvním případě <I>few books</I> odkazuje na různé soubory (odlišné knihy u různých čtenářů), v druhém případě je soubor knih fixní (stejný pro všechny, je možné vyjmenování).'$
'227','0','14.22','14.22','Adverbia modifikující celou větu stojí nejčastěji mezi podmětem a přísudkem nebo na začátku věty. Mohou též stát v koncové pozici, ale pak jsou od předcházející části věty oddělena pauzou a tvoří samostatnou intonační jednotku. Pokud jsou též modifikátory členskými, stojí před příslušným větným členem. Tyto dvě funkce jsou v některých případech spojeny s posunem lexikálního významu.
Např. <I>generally</I> jako větné adverbium znamená <I>as a rule</I> (zpravidla, obvykle), jako příslovečné určení způsobu <I>in all ways</I> (všeobecně, ve všech ohledech), srov. <I>generally, books of this kind become popular</I> knihy tohoto druhu se obvykle stanou oblíbenými – <I>books of this kind become generally popular</I> knihy tohoto druhu se stávají všeobecně oblíbenými. Podobně <I>clearly</I>, <I>prudently</I>, <I>naturally</I> apod., např. <I>clearly, he heard what she said (= it was clear that he heard what she said)</I> očividně / nepochybně slyšel, co říká – <I>he heard clearly what she said</I> slyšel jasně (zřetelně), co říká (<I>he clearly heard what she said</I> má oba vý<I>z</I>namy); <I>he prudently arranged everything</I> prozíravě všechno zařídil – <I>he arranged everything prudently</I> zařídil všechno prozíravě. <I>Absolutely</I> v pozici větného adverbia znamená <I>certainly</I>, <I>indeed</I>, kdežto jako příslovečné určení způsobu <I>unconditionally</I>, srov. <I>absolutely, I believe it (= indeed</I> / <I>certainly I believe it)</I> opravdu tomu věřím – <I>I believe it absolutely</I> věřím tomu naprosto. <I>Unfortunately, he interfered</I> naneštěstí zasáhl – <I>he interfered unfortunately</I> zasáhl nešťastně (nešťastným způsobem).
V záporné větě větné modifikátory spadají do dosahu negace, stojí-li za záporem. V postavení před záporem jsou mimo dosah negace, a tím se též často mění celkový význam věty, např. <I>he definitely didn’t promise to come</I>
<I>(</I>= <I>it is definite that he didn’t promise to come)</I> rozhodně / určitě neslíbil, že přijde – <I>he didn’t definitely promise to come (= it is not definite that he promised to come)</I> neslíbil najisto, že přijde. Podobně <I>I really don’t care about it (= I don’t care about it at all)</I> opravdu o to nestojím – <I>I don’t really care about it (= I do care, but not too much)</I> vlastně o to nestojím; <I>such measures necessarily don’t suffice (= such measures never suffice)</I> taková opatření nevyhnutelně nepostačují – <I>such measures don’t necessarily suffice (= such measures do not always suffice)</I> taková opatření nemusí nutně stačit.
<I>Yet</I> a <I>only</I> mají na začátku věty funkci spojovacích prostředků (viz 13.42.4) s adverzativním významem: <I>yet</I> přesto, <I>only</I> jen(om)že, např. <I>I’ve worked with him for several months and yet I hardly know him</I> pracuji s ním už několik měsíců, a přece ho skoro neznám (srov. časový význam <I>yet</I>: <I>I don’t know yet</I> ještě nevím); <I>the flat is very comfortable, only the rent is rather high</I> byt je velmi pohodlný, jenomže činže je dost vysoká. <I>Only</I> je též adjektivum s významem „jediný“ a i tato jeho slovnědruhová platnost, spojená s odlišným významem, je indikována slovosledem, srov. <I>I met only my friend there</I> potkal jsem tam jen svého přítele – <I>I met my only friend there</I> potkal jsem tam svého jediného přítele; <I>she is an only child</I> je jedináček – <I>she is only a child</I> je to jen (pouhé) dítě.
<I>Only</I> jako větný modifikátor stojí mezi podmětem a přísudkem, přičemž intonační centrum je na slovesném doplnění, nikoliv na slovese, např. <I>I only translated a few pages yesterday</I> včera jsem jen přeložil několik stránek (= <I>all I did yesterday was translate a few pages</I> všechno, co jsem včera udělal, bylo přeložení několika stránek).
<I>Only</I> jako větněčlenský modifikátor může vytknout kterýkoliv větný člen, který je pak nositelem intonačního centra. Vytýkací <I>only</I> stojí před členem, který vytýká, srov. <I>I only SAW John</I> Jana jsem jen viděl (nemluvil jsem s ním), <I>I saw only JOHN</I> viděl jsem jen Jana (nikoho jiného), <I>I saw John only for a MOMENT</I> viděl jsem Jana jen okamžik. Někdy však postavení <I>only</I> význam věty nemění, např. <I>I only stayed two days – I stayed only two days – I stayed two days only</I> zůstal jsem tam jen dva dny.
Podobnou funkci jako <I>only</I> má <I>even</I> i, dokonce i, např. <I>even the director congratulated me</I> dokonce i ředitel mi blahopřál <I>– the director even congratulated me</I> ředitel mi dokonce blahopřál <I>– the director congratulated even me</I> ředitel blahopřál dokonce i mně. Srovnej též <I>nearly</I>, <I>almost</I> (skoro, téměř) v případech jako <I>nearly all boats were destroyed</I> skoro všechny čluny byly zničeny – <I>all boats were nearly destroyed</I> všechny čluny byly skoro zničeny, <I>almost everything is ready</I> skoro všechno je hotovo <I>– everything is almost ready</I> všechno je skoro hotovo.
<note id="14.22/P01">Poznámka: U některých postponovaných adjektiv (viz 6.62) je význam omezen pouze na jeden (zpravidla základní, nepřenesený) význam, kdežto v prepozici může mít adjektivum významů více, srov. <I>the only agreeable person</I> jediný příjemný člověk, jediný člověk ochotný souhlasit – <I>the only person agreeable</I> jediný člověk ochotný souhlasit; <I>the only passable road</I> jediná sjízdná silnice, jediná slušná silnice – <I>the only road passable</I> jediná sjízdná ulice aj.</note>'$
'228','0','14.3','14.3 Vztah slovosledu k aktuálnímu členění větnému','Na rozdíl od češtiny, v níž je aktuální členění (funkční větná perspektiva) hlavním slovosledným principem, v angličtině se slovosled jako prostředek aktuálního členění uplatňuje v menší míře. Tento rozdíl mezi češtinou a angličtinou vyplývá z různosti jejich gramatické stavby, flektivní (syntetické) v případě češtiny a analytické v případě angličtiny. Pevnost anglického slovosledu, která z něho tvoří gramatický prostředek, někdy působí proti větné linearitě. Angličtina však disponuje různými syntaktickými a sémantickými prostředky, které umožňují dosáhnout souladu mezi větnou linearitou a základním rozložením výpovědní dynamičnosti, nebo působí-li větná linearita proti základnímu rozložení výpovědní dynamičnosti, je jimi tematicko-rematická struktura jasně indikována. Některé z těchto prostředků jsou pro angličtinu specifické.
Aktuální členění větné, jímž se rozumí rozložení stupňů výpovědní dynamičnosti (sdělné, informační hodnoty) na jednotlivé prvky věty, totiž nedisponuje slovosledem jako svým jediným prostředkem. K prostředkům aktuálního členění patří též sémantika větných členů, slovních druhů a některých slov, kontext (jazykový i situační) a intonace. Tyto prostředky se uplatňují v různé míře podle toho, zda jde o jazykový projev kontextově závislý, nezávislý nebo ovlivněný činiteli emocionálními a emfatickými.'$
'229','0','14.31','14.31','V jazykovém projevu kontextově nezávislém bez působení emocionálních a emfatických činitelů se uplatňují jako prostředky aktuálního členění slovosled a sémantická struktura věty. Pokud sémantická struktura nepůsobí proti větné linearitě, tematické prvky se řadí na začátek věty, rematické na konec, přičemž z větných členů jsou komunikativně nejzávažnější slovesná doplnění (jak nutná, tak fakultativní), která vyplývají organicky ze sémantické struktury slovesa, tj. předmět a příslovečné určení. Sloveso patří slovosledně i sémanticky k prvkům přechodovým a podmět a některá adverbiální určení (tvořící kulisu k větnému obsahu) k prvkům tematickým.
Slovesa vyjadřující objevení se na scéně nebo různé formy existence mají nižší stupeň výpovědní dynamičnosti než kontextově nezapojený podmět, takže může být vlastním rématem buď podmět, nebo příslovečné určení.
<note id="14.31/P01">Poznámka 1: Téma je nejčastěji realizováno prvky danými, známými a réma prvky novými, neznámými, avšak rématem může být i známý prvek a naopak tématem prvek nový. Členění na téma – přechod – réma se uplatňuje i ve větách kontextově nezávislých (např. ve větách, jimiž začíná jazykový projev), v nichž jsou všechny prvky nové. Známost, danost jakožto rys tématu a novost jakožto rys rématu se uplatňují především ve větách s kontextově závislými částmi.</note>
<note id="14.31/P02">Poznámka 2: Někdy se rozlišuje téma a východisko výpovědi. Východisko výpovědi je počáteční větný člen (nejčastěji příslovečné určení nebo konektivní výraz), který může mít vyšší stupeň výpovědní dynamičnosti než vlastní téma (např. zájmenný podmět). V britské literatuře pojem východiska a tématu splývá v tom smyslu, že se za téma považuje počáteční větný člen (kromě spojek) bez ohledu na stupeň jeho výpovědní dynamičnosti.</note>
V slovosledné realizaci aktuálního členění jsou mezi angličtinou a češtinou některé rozdíly vyplývající z toho, že se v češtině uplatňuje výrazná tendence k řazení větných členů podle stupně výpovědní dynamičnosti, kdežto v angličtině proti větné linearitě často působí gramatická struktura věty.
Obsahuje-li kontextově nezávislá věta jen předmět nebo příslovečné určení, je v obou jazycích základní rozložení výpovědní dynamičnosti téma – přechod – réma, srov. <I>a boy broke a WINDOW</I> nějaký chlapec rozbil OKNO, <I>Tom has gone to the POST-OFFICE</I> Tom odešel NA POŠTU (verzály označují člen s intonačním centrem). Přistoupí-li do věty další prvky, vznikají některé rozdíly. Anglická věta <I>Tom broke a window with a STONE</I> má opět základní rozložení výpovědní dynamičnosti, odpovídá tedy české větě <I>Tom rozbil okno KAMENEM.</I> Je-li vlastním rématem předmět, tj. <I>Tom rozbil kamenem OKNO</I>, slovosledem toto aktuální členění v angličtině vyjádřit nelze. Pokud je určení nástroje kontextově zapojeno, lze tuto skutečnost vyjádřit při zachování pořadí přímý předmět – určení nástroje anaforickým určitým členem: <I>Tom broke a WINDOW with the stone.</I> Existuje-li sloveso odvozené od určení nástroje nebo prostředku, odpovídá českému sledu S-V-Advinstr-O anglická struktura S-V-O se slovesem sémanticky zahrnujícím nástroj, srov. <I>he dug a hole with a HOE</I> vykopal jámu MOTYKOU – <I>he hoed a hole</I> vykopal motykou JÁMU. Jestliže za předmětem následuje příslovečné určení místní nebo časové, např. <I>he dug a hole in the garden</I>, je rématem buď předmět, nebo příslovečné určení podle toho, který z těchto členů je nositelem intonačního centra: <I>he dug a HOLE in the garden</I> vykopal v zahradě jámu – <I>he dug a hole in the GARDEN</I> vykopal jámu na zahradě.
Také postavení některých časových a místních určení se v angličtině a češtině liší. Pokud tato určení vyjadřují pouhou kulisu k vyjadřovanému obsahu, mají malou sdělnou hodnotu. V češtině stojí na začátku nebo za slovesem, kdežto v angličtině nejčastěji na konci. Koncové postavení však nic nemění na nízkém stupni jejich výpovědní dynamičnosti. Srovnej <I>I came home LATE yesterday</I> včera jsem přišel domů POZDĚ. Počáteční postavení těchto určení je možné, avšak méně časté: <I>yesterday I came home LATE.</I> Koncová příslovečná určení mající funkci kulisy, jakož i jiné nerematické členy stojící za vlastním rématem (viz výše), stojí za intonačním centrem (v intonačním stínu). V těchto dosti častých případech se anglická intonační křivka od české výrazně liší (čeština má réma s intonačním centrem na konci).
<note id="14.31/P03">Poznámka: Pokud <I>yesterday</I> v uvedené větě má být rématem, musí být vytčeno kontrastním přízvukem (nebo vytýkací konstrukcí, viz 14.36.l–2).</note>
Ještě větší rozdíly jsou ve větách se slovesy existence nebo objevení se na scéně. V češtině je rematičnost podmětu opět naznačena slovosledem, kdežto v angličtině sémantickou strukturou věty (sémantikou slovesa spolu s neurčitou singulativní determinací podmětu, viz 3.32.3), např. <I>thaw set in</I> nastala obleva, <I>a door slammed</I> bouchly dveře. Místní a časové určení může být v těchto větách buď složkou tematickou, nebo rematickou, což čeština opět vyjadřuje slovosledem, kdežto angličtina druhem determinace, srov. <I>a fire broke out during the night</I> v noci vypukl požár – <I>the fire broke out during the night</I> požár vypukl v noci, <I>a taxi is waiting in front of the house</I> před domem čeká taxi – <I>the taxi is waiting in front of the house</I> taxi čeká před domem.
Má-li sloveso <I>be</I> vyjadřující existenci rematický podmět, je toto aktuální členění indikováno pomocí <I>there</I> (které má ovšem též funkci sémantickou, viz 12.21.4). Pokud tyto věty obsahují příslovečné určení místní nebo časové, v češtině stojí obligatorně na začátku, kdežto v angličtině většinou na konci, přičemž stupeň jejich výpovědní dynamičnosti je v obou jazycích stejný (jako místní nebo časová kulisa patří k tématu), srov. <I>there was DEW</I> byla rosa, <I>there was a short SILence and then UProar broke out</I> chvíli bylo ticho a pak propukla vřava, <I>there were puddles of WATer in the street</I> na ulicích byly kaluže vody. Přesunutím příslovečného určení do čela věty se v angličtině aktuální členění nemění (máme co činit s méně častou slovoslednou variantou, která se nejspíše vyskytuje při začlenění věty do vyprávěcí posloupnosti): <I>in the streets there were puddles of water</I> na ulicích byly kaluže vody. Naproti tomu v češtině je postavení příslovečného určení konstitutivním prvkem. Počáteční postavení signalizuje větu existenciálně-lokativní, kdežto koncové postavení větu lokativní.'$
'230','0','14.32','14.32','Při slovosledných obměnách českých vět a příslušných obměnách vět anglických v příkladech uvedených v 14.31 bylo již anticipováno aktuální členění ve větách, jejichž některé části jsou kontextově závislé. Sémantická struktura věty se jako prostředek aktuálního členění uplatňuje pouze ve větných částech kontextově nezávislých. Aktuální členění kontextově závislých částí závisí na kontextu. Tak větné členy, které jsou v kontextově nezávislých větách rematické (předmět, příslovečné určení), mohou být kontextem tematizovány, byla-li o nich řeč v předcházejícím textu, a naopak větné členy v kontextově nezávislých větách tematické (podmět, situační příslovečná určení) mohou být kontextem rematizovány. V češtině se věty s kontextově zapojenými členy chovají stejně jako věty kontextově nezávislé, tj. tematické prvky se řadí na začátek věty a rematické na konec, bez ohledu na to, kterým větným členem jsou realizovány. Ve větách s kontextově závislými členy se uplatňují prostředky anaforické, tj. slova odkazující na předcházející text (zájmena osobní, ukazovací, přivlastňovací, vztažná), jakož i lexikální prostředky navazující na předcházející text (výrazy jako <I>other</I> další, jiný, <I>further</I> další, <I>similar</I> podobný, <I>different</I> jiný aj.). Např. věta <I>tento román napsal na samém počátku své literární dráhy</I> má v čele tematický předmět, jehož tematičnost je indikována jednak počátečním postavením, jednak anaforickým demonstrativem. V angličtině je obdobný slovosled řídkým stylistickým prostředkem krásné nebo odborné literatury, srov. <I>She had not reckoned on the constant interruptions that would crop up during the lessons. The incidental class interruptions she soon became used to.</I> Nepočítala s neustálým přerušováním, ke kterému při vyučování docházelo. Na příležitostná přerušení hodiny si brzo zvykla.
Pravidelný anglický protějšek českých vět, jako je výše uvedený příklad, je však normální slovosled s postverbální pozicí předmětu, jehož tematický charakter je indikován pouze anaforickým demonstrativem, srov. <I>he wrote this novel at the beginning of his literary career.</I>
<note id="14.32/P01">Poznámka: V běžně mluvené řeči se setkáváme s prepozicí tematického předmětu v případech jako <I>that I know</I> to vím, <I>that I understand</I> tomu rozumím, v nichž jde o důrazné vytčení (viz 14.36.4).</note>
Také v případě jiných větných členů (příslovečného určení, jmenné části přísudku) tematizovaných vlivem kontextu je v češtině pravidlem počáteční postavení, které je v angličtině u těchto členů pouze příležitostným stylistickým prostředkem psaného literárního a odborného jazyka, např. <I>An hour and a half had passed. To confusion had succeeded peace.</I> Uplynulo půldruhé hodiny. Po zmatku nastal klid. <I>Of particular interest in this connection is the fact that...</I> Zvlášť zajímavé je v této souvislosti to, že... <I>Also pertinent here is the question of the efficient use of the time that is available.</I> (Carter 193) Rovněž případná je zde otázka účinného využití času, který je k dispozici.
Predikativní syntaktické adjektivum může zaujímat počáteční pozici, jen pokud explicitně navazuje na předcházející text nebo je-li v komparativu. Pouhý nemodifikovaný pozitiv zde není možný. V těchto případech angličtina nahrazuje tematickou jmennou část přísudku vazbami jako <I>An interesting fact is that...</I> Zajímavé je, že... <I>A pertinent point here is the question as to...</I> Případná je zde otázka... V běžně mluvené řeči se v tomto případě též užívá identifikační predikace typu <I>what is important is our joining forces</I> důležité je, abychom spojili své síly (viz 14.36.3).'$
'231','0','14.33','14.33','Sémantické prostředky aktuálního členění větného zahrnují sémantickou strukturu věty a sémantiku slovních druhů. Jak bylo ukázáno v 14.31, v kontextově nezávislých větách patří ke komunikativně nejzávažnějším složkám věty slovesné doplnění vyplývající ze sémantické struktury slovesa (předmět a specifikující příslovečné určení). Aktuální členění je též ovlivněno lexikálně sémantickou povahou slovesa. U sloves objevení se na scéně je kontextově nezapojený podmět rematický, srov. <I>a helicopter hovered over the lake</I> nad jezerem se vznášela helikoptéra. Příslovečná určení situační (místní a časová), pokud jsou nezávislá na sémantické struktuře slovesa, mají inherentně nízký stupeň výpovědní dynamičnosti, neboť vytvářejí pouhou místní nebo časovou kulisu vlastní události, např. <I>many people go in for skiing nowadays</I> mnoho lidí dnes pěstuje lyžování. Pokud ovšem příslovečné určení doplňuje sémantickou strukturu slovesa, patří k složkám s vysokým stupněm výpovědní dynamičnosti, srov. <I>the British Prime Minister lives at No 10, Downing Street</I> britský ministerský předseda bydlí v Downing Street č. 10, <I>I waited over an hour</I> čekal jsem přes hodinu.
Sémantika slovních druhů se uplatňuje jako prostředek aktuálního členění i ve větách s kontextově závislými částmi. Některé třídy zájmen a adverbií, členy a kvantifikátory jsou sémanticky disponovány mít tematickou nebo rematickou funkci.
Jako prostředek aktuálního členění se především uplatňuje sémantika obou členů. Singulativní neurčitý člen často doprovází substantivum, o němž je první zmínka, a v této funkci indikuje novou, dosud neznámou informaci (viz 3.32.3). Jak bylo ukázáno v 14.31, za určitých podmínek může být prostředkem naznačujícím vlastní réma. Naproti tomu anaforický určitý člen odkazuje na něco, o čem už byla řeč dříve (viz 3.32.22–3) a situační člen určitý na předměty určené situací (viz 3.32.21). Je tedy sémanticky disponován vyznačovat prvky tematické (i když ovšem v závislosti na kontextu může provázet i réma). Srovnej <I>A car overtook us on the bridge</I> na mostě nás předjelo nějaké auto – <I>the car overtook us on the bridge</I> (to) auto nás předjelo na mostě.
Stejnou funkci jako člen určitý mají zájmena demonstrativní a posesivní. Inherentně tematické jsou dále proformy jmenné a adverbiální, neboť zastupují výrazy, které se už vyskytly dříve, srov. (<I>Where’s Dick?</I>) <I>He promised to come early.</I> (Kde je Ríša?) Slíbil, že přijde brzo. (<I>She often goes to Moravia.</I>) <I>She has many friends there.</I> (Často jezdí na Moravu.) Má tam hodně přátel. Slovesná proforma je tematická, např. v případě jako <I>I went by train and so did most of the others</I> jel jsem vlakem a většina ostatních jela vlakem také; v jiných běžných případech však nikoliv, srov. <I>Do you know French? – Yes, I DO.</I> Umíte francouzsky? – Ano, umím. Ovšem i jmenné a adverbiální proformy se mohou stát za určitých kontextových podmínek rématem.
Naproti tomu kvantifikátory se vyznačují inherentně vysokým stupněm výpovědní dynamičnosti, takže často bývají složkou rématu, srov. <I>several weeks have passed</I> uplynulo několik týdnů, <I>anybody can do that</I> může to udělat kdokoliv. V závislosti na syntakticko-sémantické struktuře věty a na kontextu mohou ovšem být i tématem, srov. <I>For several weeks, nothing happened.</I> Několik týdnů se nic nepřihodilo.
<note id="14.33/P01">Poznámka: Dispozice neurčitého členu a kvantifikátorů fungovat jako složka rématu se výrazně projevuje po <I>there</I> předjímajícím vlastní rematický podmět (viz 13.13.3).</note>
Také <I>not</I> se chová jako rematizátor, i když vlastním rématem je pouze v případech druhé instance (viz 14.36.1).
Konečně se jako rematizátory uplatňují vytýkací adverbia jako <I>even</I> i, <I>particularly</I>, <I>in particular</I>, <I>especially</I> zejména, <I>also</I> také, <I>only</I> jen aj., kterými se mohou rematizovat i výrazy inherentně tematické jako osobní zájmena, např. <I>even she came in time</I> i ona přišla včas.
Aktuální členění vět kontextově nezávislých a vět s částí kontextově zapojenou je třeba lišit od aktuálního členění tzv. druhé instance (viz 14.36.1–2).'$
'232','0','14.34','14.34','Slovosled jako prostředek aktuálního členění se v angličtině uplatňuje především u některých typů příslovečného určení a v postavení předmětů ditranzitivních sloves a sloves s proměnnou vazbou. Pokud jde o inverzní typy poplatné aktuálnímu členění, představují prostředky příznakové a/nebo kontextově omezené (viz 14.37).
Příslovečné určení způsobu má postavení podle stupně výpovědní dynamičnosti v případech jako <I>I thoroughly searched all drawers</I> důkladně jsem prohledal všechny zásuvky – <I>I searched all drawers thoroughly</I> prohledal jsem všechny zásuvky důkladně, <I>she eagerly opened the envelope</I> dychtivě otevřela obálku – <I>she opened the envelope eagerly</I> otevřela obálku dychtivě. Také příslovečné určení příčiny má proměnlivé postavení podle stupně výpovědní dynamičnosti, např. <I>we were able to finish in time thanks to good organization</I> podařilo se nám skončit včas díky dobré organizaci – <I>thanks to good organization we were able to finish in time</I> díky dobré organizaci se nám podařilo skončit včas. Podobně příslovečné určení účelu <I>I turned the radio down so as not to disturb my neighbours</I> pustil jsem rádio potichu, abych nerušil sousedy – <I>in order not to disturb my neighbours I turned the radio down</I> abych nerušil sousedy, pustil jsem rádio potichu.
Místní a časové určení v koncovém postavení mohou mít funkci pouhé kulisy děje, a pak patří k prvkům tematickým, nebo slovesný děj blíže specifikují, a pak fungují jako vlastní réma. Srovnej <I>traffic keeps to the left in England</I> v Anglii se jezdí vlevo (tematické kulisové určení) – <I>I met him in England</I> seznámil jsem se s ním v Anglii (rematická specifikace děje). Podobně <I>it was very nice yesterday</I> včera to bylo velmi pěkné – <I>the party was yesteday</I> večírek byl včera.
Postavení podle výpovědní dynamičnosti se zčásti uplatňuje i u předmětu slovesa s adverbiální částicí. Pronominální předmět (tematizovaný kontextem) má gramatické postavení před částicí, což zároveň odpovídá i nízkému stupni jeho výpovědní dynamičnosti, srov. <I>he put it off</I> odložil to. U substantivního předmětu, u něhož je možné obojí postavení, pozice před částicí je více ve shodě s nižším stupněm výpovědní dynamičnosti u předmětu kontextově zapojeného, srov. <I>he made the excuse up</I> tu výmluvu si vymyslil, pozice za částicí je více ve shodě s vyšším stupněm výpovědní dynamičnosti u předmětu nezapojeného, srov. <I>he made up an excuse</I> vymyslel si výmluvu. Vedle těchto konfigurací se však vyskytují i opačné, v nichž zapojenost či nezapojenost předmětu není ve shodě s linearitou, srov. <I>he broke off the top</I> urazil vršek.
<note id="14.34/P01">Poznámka: V postavení částice se uplatňují též vlivy regionální. Tak ve Skotsku je silná tendence klást částici před substantivum, na jihu Anglie je častější postavení za substantivem.</note>
S proměnlivým postavením předmětu se setkáváme u četných sloves, především ditranzitivních, tj. sloves s přímým a nepřímým předmětem; slovosled obou předmětů odpovídá stupni jejich výpovědní dynamičnosti, srov. <I>I owe my brother some money</I> dlužím bratrovi nějaké peníze – <I>I owe some money to my brother</I> dlužím nějaké peníze svému bratru, <I>he sent his colleague a wire</I> poslal kolegovi telegram – <I>he sent a wire to his colleague</I> poslal telegram svému kolegovi (viz 13.32). Také některá slovesa s přímým a předložkovým předmětem nebo adverbiálním určením mají proměnnou vazbu, která umožňuje řazení předmětů podle stupně jejich výpovědní dynamičnosti, např. <I>they provide their members with sports equipment</I> poskytují svým členům sportovní vybavení <I>– they provide sports equipment for their members</I> poskytují sportovní vybavení svým členům, <I>he packed his things into a trunk</I> zabalil si věci do kufru <I>– he packed the trunk with his things</I> zabalil do kufru své věci, <I>she made the skirt out of a coat</I> ušila si (tu) sukni z kabátu – <I>she made the coat into a skirt</I> ušila si z kabátu sukni (viz 13.38).'$
'233','0','14.35','14.35','Ve většině případů je však postavení větných členů gramatickým prostředkem vyznačujícím jejich syntaktickou funkci, a je tedy pevné. Pokud gramatický slovosled působí proti lineární modifikaci, aktuální členění se v angličtině vyjadřuje jinými prostředky než slovosledem. Vedle sémantických prostředků, o nichž bylo pojednáno v 14.33, se jako prostředky aktuálního členění větného uplatňují některé syntaktické konstrukce.'$
'234','0','14.35.1','14.35.1 ','Jako prostředek aktuálního členění se často uplatňuje pasivum, které se od aktiva mimo jiné liší tím, že si podmět a předmět aktiva vymění místo. K výměně pozic těchto dvou členů a s tím spojené změně v syntaktické konstrukci a slovesném rodě často dochází, je-li předmět aktiva tematický. V češtině je užití pasiva většinou jen fakultativní stylistickou variantou, neboť tematický předmět může stát v čele věty, např. <I>similar results have also been reported by other investigators</I> podobné výsledky ohlásili i jiní badatelé, <I>this view is held by many authors</I> tento názor zastává mnoho autorů, <I>such situations are characterized by varying degrees of bilingualism</I> takové situace se vyznačují různým stupněm bilingvismu. Není-li konatel v pasivu vyjádřen, rematizuje se sloveso, srov. <I>the initial assumption has been confirmed</I> počáteční předpoklad se potvrdil, <I>the original theory had to be rejected (abandoned)</I> původní teorie musela být zamítnuta (opuštěna) apod. Tímto způsobem angličtina kompenzuje neschopnost lineárního řazení typu medvěda zabil lovec (viz 14) <I>the bear was killed by the hunter</I>, lovce zabil medvěd <I>the hunter was killed by the bear.</I>
Podobně v pasivu ditranzitivních sloves bývá podmětem tematický předmět aktiva, např. <I>I was given no choice</I> nebylo mi dáno na vybranou, <I>he was dealt a hard blow</I> byla mu zasazena tvrdá rána.'$
'235','0','14.35.2','14.35.2','Výměny pozic podmětového a předmětového účastníka slovesného děje lze někdy dosáhnout užitím jiného slovesa vyjadřujícího týž obsah z hlediska druhého participanta (konverzní predikáty, např. <I>precede</I> předcházet – <I>follow</I> následovat apod., viz 12.22.24), např. <I>many people like music</I> mnoho lidí má rádo hudbu – <I>music appeals to many people</I> hudbu má rádo (hudba působí na) mnoho lidí.'$
'236','0','14.35.3','14.35.3 ','K výměně podmětového a předmětového participanta dále dochází ve vazbách s transpozicí předmětu do místa podmětu (viz 15.11.2), např. <I>it is a pleasure to listen to her – she is a pleasure to listen to</I> je potěšením ji poslouchat, <I>it is not easy to judge this case – this case isn’t easy to judge</I> tento případ není snadné posoudit, <I>it is difficult to refute this objection – this objection is difficult to refute</I> tuto námitku je těžké vyvrátit. V těchto případech je tematická povaha předmětu indikována pronominální formou nebo anaforickým determinátorem, takže postavení nic nemění na stupni jeho výpovědní dynamičnosti. Obě konstrukce se však mohou lišit v tom, která složka je vlastním rématem. Srov. <I>it is DIFFicult to convince him – he is difficult to conVINce.</I>
Někdy však o stupni výpovědní dynamičnosti rozhoduje jen pozice, srov. <I>it is hard to launder white shirts</I> je těžké prát a žehlit bílé košile – <I>white shirts are hard to launder</I> bílé košile se špatně perou a žehlí.'$
'237','0','14.35.4','14.35.4','Základního rozložení výpovědní dynamičnosti se v angličtině dále dosahuje podmětovou konstrukcí adverbiálního elementu (proti adverbiální konstrukci v češtině) v případě lokativních, temporálních, kauzativních a jiných podmětů (viz 13.14), např. <I>the manor now houses a museum of cultural history</I> v zámku je nyní umístěno muzeum kulturních dějin, <I>Monday found the boat fifteen miles north of the coast</I> v pondělí byl člun patnáct mil severně od pobřeží, <I>ten minutes later saw us speeding through London</I> o deset minut později jsme už spěchali Londýnem, <I>the mere thought of food turned his stomach</I> při pouhém pomyšlení na jídlo se mu obrátil žaludek, <I>three steps took me to the window</I> třemi kroky jsem se dostal k oknu aj.
Tyto věty často připouštějí alternativní formu s adverbiálním prvkem konstruovaným jako příslovečné určení, např. <I>his stomach turned at the mere thought of food</I> žaludek se mu obrátil při pouhém pomyšlení na jídlo. Právě v takových případech se zřetelně projevuje rozdíl v aktuálním členění. Při podmětové konstrukci adverbiálního prvku v počáteční pozici je adverbiální prvek tematický, při adverbiální konstrukci v koncovém postavení je rematický. Adverbiální konstrukce adverbiálního elementu je možná i v počáteční pozici, a pak se stává rématem sloveso, srov. <I>at the mere thought of food his stomach turned</I> při pouhém pomyšlení na jídlo se mu udělalo špatně.
Adverbiální konstrukce temporálních elementů v počáteční pozici v některých případech aktuální členění nemění, srov. <I>on Monday the boat was fifteen miles north of the coast</I> v pondělí byl člun patnáct mil severně od pobřeží, <I>ten minutes later we were speeding through London</I> o deset minut později jsme už spěchali Londýnem. Podmětová konstrukce temporálního elementu je v těchto případech projevem tendence začínat větu podmětem.
<note id="14.35.4/P01">Poznámka: S podobnou výměnou pozic podmětového aktanta a slovesného doplnění se setkáváme u slovesa <I>develop</I> (pomocí různých vazeb), srov. <I>this important trade centre developed out of a small market town</I> toto důležité obchodní středisko se vyvinulo z malého trhovního městečka – <I>the small market town developed into an important trade centre</I> z malého trhovního městečka se vyvinulo důležité obchodní středisko.</note>'$
'238','0','14.35.5','14.35.5 ','Podobnou funkci jako <I>there</I> (viz 14.31, 12.21.4) má v některých případech <I>have</I>, jehož pomocí se rematický prvek, který by měl jinak formu podmětu a stál v počátečním postavení, odsune z větného začátku, který zaujme prvek tematický. Často existuje obojí způsob vyjádření, pomocí <I>have</I> i <I>there</I>, např. <I>the manor now has a museum of cultural history in it</I> v zámku je nyní muzeum kulturních dějin (srov. <I>there is a museum of cultural history in the manor now</I>), <I>the book has some pages missing</I> v knize chybí několik stránek (srov. <I>there are some pages missing in the book</I>), <I>they have a team of archeologists digging at the site</I> na nalezišti pracuje tým archeologů (srov. <I>there is a team of archeologists digging at the site</I>), <I>the door had Coffee Room inscribed on it</I> na dveřích bylo napsáno Kavárna apod. Srovnej stejný kognitivní obsah, avšak rematický podmět v počáteční pozici ve větách bez <I>have</I>: <I>some pages are missing in the book</I>, <I>a team of archeologists are digging at the site.</I>'$
'239','0','14.35.6','14.35.6','K dosažení základního rozložení výpovědní dynamičnosti slouží i predikace sponové, a to jak s <I>be</I>, tak s jinými slovesy sponové povahy.
Převedením větné struktury na identifikační predikaci s <I>be</I> lze dosáhnout počátečního postavení tematického adverbia nebo předmětu, např. <I>that’s something I have always wanted</I> to jsem si vždycky přál, <I>this is a book you</I> / <I>everyone ought to read</I> tuhle knihu by sis měl / by si měl každý přečíst, <I>this is where we get out</I> tady vystupujeme, <I>that’s where you are wrong</I> v tom se (právě) mýlíte, <I>that’s where he lives</I> tam bydlí, <I>this is where it happened</I> tady se to stalo, <I>this is how he explained it</I> takhle to vysvětlil, <I>this is why she refused (=therefore)</I> proto odmítla.
Také verbonominální predikace se sponovými slovesy s doplněním typu objektového umožňují koncové postavení vlastního dějového prvku, kdežto ve verbální predikaci je na konci slovesné doplnění, srov. <I>I paid him a visit</I> (doslova: vykonal jsem u něho návštěvu) <I>– I visited him</I> navštívil jsem ho, <I>she gave the floor a good scrubbing</I> podlahu důkladně vydrhla (<I>she scrubbed the floor</I> vydrhla podlahu), <I>he gave me a searching look</I> pátravě se na mne podíval (<I>he looked at me searchingly</I> díval se na mne pátravě) aj.'$
'240','0','14.36','14.36','Zvláštní rovinu aktuálního členění tvoří věty, v nichž je některý prvek emfaticky vytčen. Prostředky, jimiž se emfatického vytčení dociluje, jsou tyto:'$
'241','0','14.36.1','14.36.1','Intonace a kontrastní přízvuk, jimiž lze vytknout kterýkoliv větný člen. Tento větněpřízvukový typ předpokládá, že věta v podstatě opakuje výrok už pronesený, v němž se mění nebo koriguje pouze jeden informační prvek, který je vytčen důrazným přízvukem a tvoří vlastní jádro sdělení. Zbytek věty je tematický. Rematický prvek může stát v kterékoliv větné pozici. Např. <I>TOM repaired Jane’s typewriter at the office yesterday</I> TOM (nikoliv Sam nebo někdo jiný) včera spravil v kanceláři Janin psací stroj. <I>Tom REPAIRED Jane’s typewriter at the office yesterday</I> Tom včera v kanceláři SPRAVIL (on ho nerozbil) Janin psací stroj. <I>Tom repaired JANE’S typewriter at the office yesterday</I> Tom včera spravil v kanceláři JANIN (nikoliv Evin) psací stroj. <I>Tom repaired Jane’s TYPEWRITER at the office yesterday</I> Tom včera v kanceláři spravil Janin PSACÍ STROJ (nikoliv diktafon). <I>Tom repaired Jane’s typewriter AT THE OFFICE yesterday</I> Tom včera spravil Janin psací stroj V KANCELÁŘI (nikoliv v dílně). <I>Tom repaired Jane’s typewriter at the office YESTERDAY</I> Tom spravil Janin psací stroj v kanceláři VČERA (nikoliv v pátek).
Kladná nebo záporná polarita věty se vytýká kontrastním přízvukem na pomocném slovese, který zároveň indikuje různé emotivní postoje (zvýrazněné různými intonačními konfiguracemi). Věta tím nabývá emotivního charakteru. Např. <I>He WILL be pleased!</I> Bude tak potěšen! <I>We HAVE enjoyed ourselves.</I> Moc se nám to líbilo. <I>You DID give me a fright!</I> Tys mě tak vyděsil! Jsou-li takovéto věty opakováním už pronesených výroků, implikují, že polarita původních výroků byla opačná nebo výrok potvrzují, např. <I>Why haven’t you phoned me? – But I HAVE phoned you.</I> Proč jsi mi nezatelefonovala? – Ale já jsem ti přece telefonovala. <I>I look a perfect fright in this hat. – It DOES look a bit odd.</I> V tomhle klobouku vypadám hrozně. – Opravdu vypadá trochu divně.'$
'242','0','14.36.2','14.36.2','Stejného účinku jako kontrastním přízvukem lze docílit vytýkací vazbou <I>it was Tom who (that) repaired Jane’s typewriter at the office yesterday</I> (cleft sentence) byl to Tom, kdo včera spravil v kanceláři Janin stroj (viz 16.22.21h). Obě vazby mají stejnou funkci, vytknout rematický prvek na pozadí ostatních prvků tematických, a pokud lze větný člen vytknout oběma způsoby, jsou zaměnitelné. Mají též obdobné rozložení výpovědní dynamičnosti, liší se pouze postavením rématu, které je ve vazbě <I>it is</I> / <I>was... that</I> vždy za sponovým slovesem. V češtině se důrazného vytčení častěji dosahuje slovosledem a přízvukem.
Vytýkací vazbou <I>it is... that</I> je možno vytknout kterýkoliv větný člen kromě přísudku a jmenné části přísudku, např. <I>it was at the office that Tom repaired Jane’s typewriter yesterday</I> Tom včera spravil Janin psací stroj v kanceláři, <I>it was yesterday (that) Tom repaired Jane’s typewriter</I> bylo to včera, kdy Tom spravil Janin stroj, <I>it was with a screwdriver that Tom repaired Jane’s typewriter yesterday</I> Tom včera spravil Janin psací stroj šroubovákem, <I>it was the typewriter that Tom repaired at the office yesterday</I> Tom včera spravil v kanceláři psací stroj. Je-li vlastním rématem jen některá složka vytčeného členu, např. přívlastek nebo předložka, má kontrastní přízvuk, srov. <I>it was the NEW typewriter that Tom repaired at the office yesterday</I> byl to ten NOVÝ psací stroj, co Tom včera spravoval v kanceláři, <I>it was UNDER the table (not on the table) that I found the letter</I> ten dopis jsem našel POD stolem (ne na stole).'$
'243','0','14.36.3','14.36.3','Přísudek, jakož i jiné větné členy, lze vytknout identifikační strukturou (pseudo-cleft sentence) mající v první části větu uvozenou <I>what</I>, srov. <I>what Tom did at the office yesterday was repair the typewriter</I> to, co včera Tom dělal v kanceláři, bylo spravování psacího stroje.
<note id="14.36.3/P01">Poznámka: Sloveso po sponě v konstrukci vytýkající přísudek má nejčastěji tvar holého <I/>infinitivu: <I>what he has done is bring disgrace on the whole family</I> co udělal je, že přivedl do hanby celou rodinu. Řidčeji se vyskytuje infinitiv s <I>to</I>: <I>what he has done is to bring disgrace on the whole family.</I> Někdy se vyskytuje i přítomné příčestí, je-li složkou složeného tvaru v podmětové větě, srov. <I>what he is doing is bringing disgrace on the whole family.</I></note>
Identifikační konstrukce s uvozovací větou s <I>what</I> nejčastěji vytýkají předmět, např. <I>what she needs is a good night’s rest</I> potřebuje se pořádně vyspat, <I>what he needs is a good thrashing</I> potřebuje pořádně napráskat. Často je vytčeným členem též podmět, např. <I>what was remarkable was her admitting it</I> pozoruhodné bylo, že to přiznala.
Vytýká-li se předmět věcný, lze místo <I>what</I> užít <I>the thing</I>, např. <I>what we need</I> / <I>the thing we need is a larger bookcase</I> co potřebujeme, je větší knihovna.
Pomocí <I>what</I> lze vytknout i osobní předmět, avšak pouze generický, např. <I>what he needs is a wife</I> co potřebuje, je manželka (potřebuje se oženit). Určitá osoba se vytýká pomocí <I>the person</I> / <I>the one</I>: <I>the person he needs is his wife</I> potřebuje svou manželku.
Tato vazba se liší od vytýkací konstrukce <I>it is John who...</I> základním rozložením výpovědní dynamičnosti. Uvozovací věta s <I>what</I> je téma a část po sponě, která tvoří přechod, je réma. Rozdíl mezi <I>she needs a good night’s rest</I>, <I>we need a larger bookcase</I> a <I>what she needs is a good night’s rest</I>, <I>what we need is a larger bookcase</I> spočívá v tom, že ve větách s identifikační konstrukcí je tematická a rematická část zřetelně vyznačena, čímž se dosahuje jednoznačného vyčlenění rématu.'$
'244','0','14.36.4','14.36.4','Vedle intonace a syntaktických prostředků se v angličtině jako prostředek emfáze uplatňuje též slovosled. S touto funkcí slovosledu se setkáváme nejčastěji při prepozici předmětu. Preponovaný předmět bývá určen demonstrativním zájmenem, členem určitým nebo jiným prostředkem indikujícím jeho tematickou povahu. Oproti normálnímu postverbálnímu postavení je tematický předmět v počáteční pozici poněkud vytčen, což se projevuje tím, že je na něm silnější přízvuk. Věta má tak dva intonační a informační vrcholy. Kromě případů, kdy je předmět vyjádřen samotným demonstrativem, jako např. <I>that I (don’t) know</I> to (ne)vím, <I>that I realize</I> to si uvědomuji, <I>that I can’t say</I> to nemohu říci, preponovaný předmět zpravidla implikuje kontrast, např. věta <I>his son I have met</I> implikuje pokračování jako např. <I>but his daughter I don’t know</I> jeho syna znám, ale jeho dceru ne. Podobně <I>We need daylight and to that extent it is utilitarian, but moonlight we do not need.</I> (Adams 172) Potřebujeme denní světlo a potud je užitečné, avšak měsíční světlo nepotřebujeme.
Vytčený předmět v této pozici odpovídá vytčení pomocí <I>as for</I>, <I>as regards</I> pokud jde, co se týče, srov. <I>as for moonlight, we do not need it</I> pokud jde o měsíční světlo, to nepotřebujeme.
V psaném jazyce krásné a odborné literatury se někdy setkáváme s preponovaným předmětem, který nemá funkci vytýkací, nýbrž stojí v počáteční pozici v důsledku své tematické povahy, např. <I>most of these problems the computer can cope with</I> s většinou těchto problémů se počítač umí vypořádat, <I>this point we must leave for future research</I> tento bod musíme ponechat budoucímu výzkumu. Na rozdíl od češtiny, kde je řazení větných členů podle stupně výpovědní dynamičnosti pravidlem, jde v angličtině o občasný stylistický prostředek hlavně psaného jazyka.
K emfatické prepozici dochází i u lexikální složky slovesného tvaru, např. <I>there are no criteria of choosing, yet choose we must</I> nejsou kritéria výběru, avšak přesto vybrat musíme; <I>how he achieved the end he had in view I cannot say, but achieve it he did</I> jak dosáhl cíle, o který usiloval, nemohu říci, ale dosáhl ho. Tímto slovosledem se dostává do koncové pozice ta významová složka predikace, která je nositelem vlastního jádra výpovědi.'$
'245','0','14.36.5','14.36.5','Prepozice nutného doplnění slovesa (předmětu, jmenné části přísudku, adverbiálního určení) je též prostředkem emotivním, většinou v kombinaci s jinými emotivními prostředky (lexikálními, intonačními aj.), např. <I>A fat lot he cares about that!</I> Tomu tak na tom záleží! <I>A fat lot of good that will do!</I> To bude moc platné! (Emotivnost obou příkladů se též zakládá na platnosti opačné, tj. záporné polarity: jde o významy „je mu to jedno“, „nic to nebude platné“.) <I>A nice slating I got for lending you the gun!</I> Dostal jsem pěkně vyhubováno za to, že jsem ti půjčil pušku! (<I>Nice</I> / <I>pěkně</I> je zde míněno ironicky). <I>Excellent food they serve here.</I> Výborně tady vaří.'$
'246','0','14.37','14.37 Inverze','Inverze (postavení určitého slovesa před podmětem) je v angličtině jednak gramatický prostředek s distinktivní funkcí, jednak průvodní rys některých slovesných konfigurací (pokud je obligatorní, má i v tomto druhém případě gramatickou funkci).
Inverze má rozlišovací funkci ve větách tázacích, přacích a podmínkových (viz 14.11). V přacích větách se vyskytuje též v typu s konjunktivem (viz 12.14), např. <I>far be it from me to doubt your word</I> budiž mi vzdáleno (jsem dalek toho), abych pochyboval o vašem slovu, <I>suffice it to say that it was a master-stroke</I> nechť postačí, řekneme-li, že to byl mistrovský kousek.
Přípustkové věty mají inverzi pouze v případech jako <I>come what may</I> ať přijde, co chce, <I>be that as it may</I> ať je tomu jakkoliv. V ostatních případech jde o prepozici lexikální složky predikace nebo slovesného doplnění, pořadí podmět – určité sloveso se nemění, srov. <I>try as I will I can’t manage</I> ať se snažím sebe víc, nejde mi to, <I>much as I hate it I must do it</I> přesto, že je mi to moc nepříjemné, musím to udělat.
Inverze se dále vyskytuje v replikách typu <I>so do I</I> já také, <I>neither</I> / <I>nor do I</I> já také ne (viz 13.25.1).
S inverzí se dále setkáváme u intranzitivních sloves, je-li v čele adverbiální výraz. V běžně mluveném jazyce je tento slovosled řídký a omezuje se na případy jako <I>Here comes Peter!</I> Tady přichází Petr! <I>There goes our bus.</I> Támhle nám jede autobus. V psaném jazyce se však tento slovosled vyskytuje dost často jako stylistický prostředek souvislého vyprávění (zároveň ovšem též jako prostředek aktuálního členění), např. <I>In the middle row sat a young man with fashionably long hair.</I> V prostřední řadě seděl nějaký mladík s módně dlouhými vlasy. <I>On the other side of the stream lay open fields.</I> Na druhé straně potoka se rozkládala otevřená pole. <I>Along with the tedium and strain of a ten- or twelve-hour day at work went bad working conditions, inadequate housing, and little or no provision for health and welfare.</I> (Jones 123) K únavnosti a vypětí deseti až dvanáctihodinového pracovního dne se přidružovaly špatné pracovní podmínky, špatné ubytování a nedostatečná nebo žádná zdravotní a sociální opatření. Tento slovosled je častý se slovesem <I>be</I>, např. <I>under the window was a pump which squeaked</I> pod oknem byla pumpa, která skřípala. Jak s <I>be</I>, tak s jinými intranzitivními slovesy je v těchto případech možno užít fakultativního <I>there</I>, srov. <I>under the window there was a pump which squeaked</I>, <I>from the ceiling (there) hung a beautiful chandelier</I> ze stropu visel nádherný lustr, <I>in his mind (there) rose a vision of a splendid future</I> v mysli mu vyvstala vidina báječné budoucnosti.
Je-li v čele věty adverbium typu <I>here</I>, <I>there</I>, <I>off</I>, <I>out</I>, <I>up</I>, <I>down</I>, <I>away</I> apod., <I>there</I> se neužívá a k inverzi dochází jen při substantivním podmětu, např. <I>In through the open doorway ran a small boy.</I> Otevřenými dveřmi vběhl dovnitř malý chlapec. <I>Out went the box again, stuffed with pay envelopes.</I> (Fraser 56) Zase byla vyndána krabice přeplněná obálkami s platem. Srovnej <I>here comes Paul – here he comes</I>, <I>off went Mary – off she went</I>, <I>up rushed the man – up he rushed</I> atd.
K inverzi tohoto typu dochází pouze v prostém prézentu a préteritu, nikoliv v slovesných tvarech složených, srov. <I>*here is coming Paul</I>, <I>*off has gone Mary.</I>
Počátečním postavením adverbií <I>off</I>, <I>out</I>, <I>away</I> atd. nabývá věta vzrušeného zabarvení na rozdíl od neutrálního pořadí S-V-Adv <I>he went off.</I>
K obligatorní inverzi dále dochází, je-li v čele věty záporný výraz, např. <I>by not so much as a flicker of an eyelid did she betray her growing resentment</I> své vzrůstající rozhořčení neprozradila ani mrknutím oka. <I>It was freezing hard and blowing too; yet not for a moment did we feel the cold.</I> (Lee 146) Silně mrzlo a foukalo; a přece jsme ani na okamžik nepociťovali zimu. <I>Only once did he appear to waver</I> jenom jednou se zdálo, že zakolísal; <I>not a tear did she shed</I> neuronila ani slzu; <I>little did I dream what would happen</I> ani se mi nesnilo, co se stane. Většinou je též možný slovosled bez inverze (s přesunutím záporného elementu do středové pozice), srov. <I>she didn’t shed a tear.</I> Věta se záporným výrazem v čele a průvodní inverzí je expresivně zabarvena.
Podobně je stylisticky a expresivně příznaková inverze v případech jako <I>therefore have we joined forces</I> (vedle pravidelného <I>therefore we have joined...</I>, <I>we have therefore joined...</I>) proto jsme spojili síly, <I>well do I remember the day when...</I> dobře si pamatuji na den, kdy..., <I>so dumbfounded did he look that any pretence was out of the question</I> vypadal tak ohromeně, že jakákoliv přetvářka byla vyloučena.
<note id="14.37/P01">Poznámka 1: Verba dicendi po přímé řeči mají normální slovosled, je-li podmět osobní zájmeno, a inverzi, je-li podmět substantivní, např. <I>“Nonsense,” said Charles</I> / <I>he said.</I> „Nesmysl,“ řekl (Karel).</note>
<note id="14.37/P02">Poznámka 2: S inverzí se setkáváme v případech postponovaného podmětu v lidovém jazyce, např. <I>he will have his fun, will Sam</I> (vedle <I>Sam will</I>) musí mít svou zábavu, ten Sam. </note>
<note id="14.37/P03">Poznámka 3: Fakultativní inverze je v druhé části konstrukce <I>the... the</I>, např. <I>the more he gets, the greedier is he</I> / <I>he is</I> čím více dostane, tím je chamtivější.</note>
<ref id="14.37/L01">Literatura: Adamec 1962, Beneš 1968, Bolinger 1952, Brömser 1982, Charleston 1960, Daneš 1972, Dušková 1971a, 1975b, 1985, 1986a, Dvořáková 1964, Erdmann 1979, Firbas 1956, 1957a, 1959a, b, 1962, 1964, 1966, 1967, 1972, 1975, 1979, 1980a, b, 1982, Golková 1968, Górna 1976, Grad 1955, Hajičová – Sgall 1982, Halliday 1967–68, Part 2, Hatcher 1956, Hladký 1961, Horecký 1959, Kiefer 1970, Kirkwood 1969b, 1970, Mathesius 1907–1908, 1939, 1941, 1942, McCawley 1974b, Novák 1959, Ozga 1976, Pala 1968, Savický 1972, Sgall 1967, 1969, Trnka 1968, Uhlířová 1969.</ref>'$
'247','0','15','15 Realizace větných členů polovětnými vazbami (jmenné tvary slovesné ve funkci větných členů)','Na rozdíl od větných členů vyjádřených slovními druhy, větné členy vyjádřené jmennými tvary slovesnými obsahují sekundární predikaci, která může často nabýt větné formy, jež bývá vedle jmenného tvaru alternativním prostředkem vyjádření. Hlavní rozdíl mezi češtinou a angličtinou v této oblasti je častější užívání vedlejších vět v češtině proti hojnějšímu výskytu jmenných tvarů v angličtině. Podmínky pro tento rozdíl jsou dány již systémem formálních prostředků v obou jazycích. V angličtině je tento systém bohatší (oproti češtině zahrnuje navíc gerundium) a rozvinutější (anglické jmenné tvary rozlišují nejen slovesný rod, aktivum a pasivum, nýbrž i časové vztahy: současnost (popř. následnost) proti předčasnosti; viz 8.85). Výrazná tendence angličtiny vyjadřovat sekundární predikace jmennými tvary vede ke kondenzaci anglické větné stavby. V angličtině se tak více než v češtině jmenné tvary uplatňují jako větné kondenzátory.
<note id="15/P01">Poznámka: Prostředky větné kondenzace se neomezují na jmenné tvary slovesné. V zásadě je sekundární predikace obsažena v každém dějovém substantivu (srov. <I>postponement</I> odložení, <I>assurance</I> ujištění apod.).</note>'$
'248','0','15.1','15.1 Infinitiv','Infinitiv se uplatňuje jak ve funkci nominálních větných členů (podmětu a předmětu), tak ve funkci adverbiální a atributivní.'$
'249','0','15.11','15.11 Infinitiv ve funkci podmětu',$
'250','0','15.11.1','15.11.1','Infinitiv v podmětu vyjadřuje děj, který se v přísudku hodnotí nebo ztotožňuje s jiným dějem. Přísudek bývá v těchto vazbách verbonominální (s hodnotícím adjektivem nebo substantivem), popř. obsahuje slovesa s významem <I>mean</I> znamenat. Např. <I>to leave so early would be impolite</I> odejít tak brzy by bylo nezdvořilé, <I>to play with him was great fun</I> hrát si s ním byla velká zábava, <I>to work under him means to exert oneself to the utmost</I> pracovat pod ním znamená podávat nejvyšší výkon.
Věty s verbonominálním přísudkem se charakteristicky konstruují s extrapozicí infinitivu za přísudek s anticipačním <I>it</I>, předjímajícím vlastní infinitivní podmět, v podmětové pozici (viz 13.13.2). Např. <I>it would be impolite to leave so early</I> bylo by neslušné odejít tak brzy, <I>it was great fun to play with him</I> bylo velmi zábavné si s ním hrát. <I>It is an essential part of scientific method to expect the unexpected.</I> (Haldane 140) Podstatnou součástí vědecké metody je očekávat neočekávané.
Obdoba anglických a českých vět tohoto typu je omezena na případy s přítomným infinitivem. Minulému infinitivu v češtině odpovídá věta vedlejší. Srovnej <I>it is sufficient for our purpose to show that...</I> pro náš účel stačí ukázat, že... – <I>it is sufficient for our purpose to have shown that...</I> pro náš účel stačí, že (když) jsme ukázali, že...'$
'251','0','15.11.2','15.11.2','Se specificky anglickou vazbou se setkáváme, obsahuje-li verbonominální přísudek adjektiva jako <I>easy</I> snadný, <I>hard</I> těžký, <I>difficult</I> těžký, obtížný, <I>nice</I> hezký, <I>pleasant</I> příjemný, <I>convenient</I> výhodný, <I>fascinating</I> fascinující, <I>delectable</I> rozkošný, <I>impossible</I> nemožný, <I>painful</I> trapný apod., popř. substantiva jako <I>pleasure</I> radost, potěšení, <I>fun</I> zábava, legrace, <I>trouble</I> obtíž aj. Vedle vazby s infinitivem v podmětové pozici a častější vazby s extrapozicí infinitivu zde nacházíme vazbu s transpozicí předmětu infinitivu do pozice podmětu. Např. <I>to reach an agreement proved impossible</I> dosáhnout dohody se ukázalo nemožným <I>– it proved impossible to reach an agreement</I> ukázalo se nemožným dosáhnout dohody <I>– an agreement proved impossible to reach</I>; <I>a pure sample is difficult to obtain</I> čistý vzorek se těžko získává, <I>the test is easy and quick to perform</I> test se snadno a rychle provádí, <I>the dish is very enjoyable to eat but a great trouble to prepare</I> to jídlo je velmi chutné, ale dá hodně práce (je obtíž je připravit).
Transpozice substantiva doplňujícího infinitiv je možná i tehdy, je-li součástí předložkové vazby (předmětové nebo adverbiální), např. <I>It is a pleasure to write for your journal.</I> Je radost (potěšení) psát pro váš časopis. – <I>Your journal is a pleasure to write for.</I> Pro váš časopis je potěšením psát (radostí psát). <I>It is pleasant to work in this room.</I> Je příjemné pracovat v této místnosti. – <I>This room is pleasant to work in.</I> V této místnosti se hezky (příjemně) pracuje (viz 13.23.11a). Tyto vazby se řadí k větnému typu dispozičnímu (viz 12.22.12d).
S transpozicí předmětu infinitivu do pozice podmětu se setkáváme i po některých slovesech, např.: <I>The flat must have cost vast sums of money to furnish.</I> Zařídit (ten) byt muselo stát obrovské částky. Srov. <I>It must have cost vast sums of money to furnish the flat.</I> Muselo stát obrovské částky ten byt zařídit.'$
'252','0','15.11.3','15.11.3','Obdobná vazba se vyskytuje u hodnotících adjektiv typu <I>kind</I> laskavý, <I>wise</I> moudrý, <I>clever</I> chytrý, <I>right</I> správný, <I>wrong</I> nesprávný, špatný, <I>naughty</I> ošklivý, <I>(im)polite</I> (ne)zdvořilý, <I>foolish</I> pošetilý, <I>crazy</I> potřeštěný, <I>careless</I> nedbalý, neopatrný aj. Na rozdíl od předcházející skupiny adjektiv, která hodnotí děj, se adjektiva této skupiny vztahují ke konateli, který bývá většinou vyjádřen, a to buď předložkovou vazbu s <I>of</I>, nebo ve formě podmětu. Také u této vazby je častější extrapozice infinitivu s anticipačním <I>it</I> v pozici podmětu, např. <I>It was careless of you to leave the gate open.</I> Bylo od tebe neopatrné nechat branku otevřenou. <I>– You were careless to leave the gate open.</I> Byl jsi nedbalý, že jsi nechal branku otevřenou. <I>It was clever of John to foresee this possibility.</I> Bylo od Jana chytré, že předvídal tuto možnost. – <I>John was clever to foresee this possibility.</I> Jan byl chytrý, že předvídal tuto možnost.
Osobní podmět v těchto vazbách je zároveň nositelem vlastnosti označované adjektivem a konatelem děje vyjádřeného infinitivem, srov. <I>John was clever</I>. <I>He foresaw this possibility.</I> Jan byl chytrý. Předvídal tuto možnost. Tím se liší od vazeb adjektiv v 15.11.2, kde podmět je transponovaný předmět infinitivního děje.
Některá adjektiva připouštějí konstrukci konatele jen ve formě předložkové vazby s <I>of</I>, např. <I>It was nice of her to remember my birthday.</I> Bylo od ní hezké, že si vzpomněla na moje narozeniny. Ale nikoliv *<I>She was nice to remember my birthday.</I> Pokud se <I>nice</I> vyskytuje se životným podmětem a infinitivním doplněním, jde o vazbu typu 15.11.2, srov.: <I>She is nice to look at. It is nice to look at her.</I> Je hezké (příjemné) se na ni dívat. (<I>She</I> je zde předmět infinitivního děje, nikoliv jeho konatel.)'$
'253','0','15.11.4','15.11.4 Infinitivní vazba s vyjádřeným konatelem uvedená předložkou <I>for</I> (která zde má funkci analogickou funkci <I>that</I> uvádějícího vedlejší obsahovou větu)','Např. <I>For him to offer help means nothing.</I> To, že nabízí pomoc, nic neznamená. <I>For him to have offered help means nothing.</I> To, že nabídl pomoc, nic neznamená. <I>For a big international gang to get their hands on the details of all the latest countermeasures could annul years of patient work.</I> Kdyby se velké mezinárodní bandě dostaly do rukou podrobnosti všech nejnovějších protiopatření, mohlo by to zmařit léta trpělivé práce. <I>For us to have acted otherwise would have defeated all chance of success.</I> Kdybychom byli jednali jinak, bylo by to zmařilo veškerou naději na úspěch.
Tato infinitivní vazba se nejčastěji vyskytuje s verbonominálním přísudkem, a to typicky v extrapozici s anticipačním <I>it</I>, např. <I>It was impossible for me to refuse.</I> Bylo nemožné, abych odmítl. <I>It is fashionable for girls to wear trousers.</I> Je moderní, aby dívky nosily kalhoty. <I>It was unfortunate for us to be late.</I> Byla smůla, že jsme se opozdili.
Extrapozice je někdy možná i u verbálního přísudku, např. <I>It means nothing for him to offer help.</I> Nic to neznamená, když / že nabízí pomoc. V případě <I>It only remains for me to say goodbye</I> (Už jen zbývá, abych se rozloučil) je postverbální pozice infinitivní vazby obligatorní (jde o součást přísudku, viz 15.12.2).
Některá adjektiva, která připouštějí tuto vazbu, také připouštějí vyjádření proživatele stavu nebo postoje označovaného přísudkovým adjektivem. Tento aktant se konstruuje jako předmět předložky <I>to</I> nebo <I>for</I> (srov. české <I>pro</I>), např. <I>It was a great surprise to us for him to admit his fault</I> / <I>For him to admit his fault was a great surprise to us.</I> Bylo pro nás velkým překvapením, že přiznal svou chybu. V případě předložky <I>for</I> může být tento aktant zároveň konatelem infinitivního děje, srov. <I>It is important for you to take part.</I> Je důležité, abyste se zúčastnil / Je pro vás důležité, abyste se zúčastnil. Stojí-li infinitivní vazba v preverbální pozici, je nomen před infinitivem jen jejím podmětem, který nemusí být totožný s proživatelem stavu nebo postoje označovaného predikativním adjektivem, srov. <I>For you to take part is important (to us).</I> Je (pro nás) důležité, abyste se zúčastnil.
V případě adjektiv <I>easy</I> snadný, <I>difficult</I>, <I>hard</I> obtížný, těžký, <I>pleasant</I> příjemný, člen po <I>for</I> vždy vyjadřuje zároveň proživatele stavu označovaného adjektivem i konatele děje vyjádřeného infinitivem, např. <I>It was easy</I> / <I>hard</I> / <I>difficult for him to pass the driving test.</I> Bylo pro něho snadné / těžké složit řidičskou zkoušku. <I>To pass the driving test was easy</I> / <I>hard</I> / <I>difficult for him.</I> Složit řidičskou zkoušku bylo pro něho snadné / těžké. Vedle těchto konstrukcí, které mají obdobu v češtině, existuje ještě vazba s transpozicí předmětu do pozice podmětu (viz 15.11.2): <I>The driving test was easy</I> / <I>hard</I> / <I>difficult for him to pass.</I>
<note id="15.11.4/P01">Poznámka 1: Možnost tvořit tyto vazby je součástí adjektivní rekce. Srov. <I>For parents to indulge their children is common</I> / <I>usual. – It is common</I> / <I>usual for parents to indulge their children.</I> Je obvyklé, když jsou rodiče shovívaví k svým dětem. Ale není *<I>For parents to indulge their children is frequent. *It is frequent for parents to indulge their children.</I></note>
<note id="15.11.4/P02">Poznámka 2: <I>Reasonable</I> se vyskytuje jak ve vazbě typu 15.11.3 (srov. <I>It was reasonable of Jane to refuse. – Jane was reasonable to refuse.</I> Od Jany bylo rozumné, že odmítla), tak ve vazbě 15.11.4, srov. <I>For Jane to refuse was reasonable. – It was reasonable for Jane to refuse.</I> Bylo rozumné, že Jana odmítla. V druhém případě <I>reasonable</I> kvalifikuje děj, nikoliv nositele vlastnosti.</note>'$
'254','0','15.11.5','15.11.5','Infinitivní podmět může být uveden tázacím slovem, např. <I>It’s a problem where to find a substitute. (Where to find a substitute is a problem.)</I> Je problém, kde najít náhradu. <I>It worries me how to prevent it.</I> Dělá mi starosti, jak tomu zabránit.'$
'255','0','15.11.6','15.11.6','Infinitiv v těchto vazbách vyjadřuje jednak děj abstraktně pojatý, který se nemusí realizovat, a to jak neaktuální, např. <I>It is fashionable for girls to wear trousers.</I> (Je moderní, aby dívky nosily kalhoty), tak děj aktuální, např. <I>It is important for you to take part.</I> Je důležité, abyste se zúčastnil (srov. čes. <I>aby</I>); jednak děj konkrétně pojatý, realizovaný aktuálně, např. <I>It was unfortunate for us to be late.</I> Byla smůla, že jsme se opozdili (srov. české <I>že</I>), nebo neaktuálně, např. <I>It is common</I> / <I>usual for parents to indulge their children.</I> Je obvyklé, že / když jsou rodiče shovívaví k svým dětem (v češtině je možno užít <I>když</I>). Charakter infinitivního děje (reálnost / nereálnost, aktuálnost / neaktuálnost) vyplývá ze sémantické struktury věty, její modality, jakož i vztahů časových. Srovnej nereálnost infinitivního děje po kondicionálu <I>it would be interesting to see it</I> (bylo by zajímavé to vidět) s jeho faktivností po indikativu préterita <I>it was interesting to see it</I> (bylo zajímavé to vidět) a s různou možností interpretace (aktuální / neaktuální, realizovaný / nerealizovaný) po přítomném čase <I>it is interesting to see it</I> je zajímavé to vidět. Srovnej též futurální odkaz infinitivu po tázacích slovech (15.11.5), a z toho vyplývající nejistotu, pokud jde o realizaci děje jím vyjádřeného.
Tyto významové rozdíly se projevují, existuje-li alternativní vyjádření větou vedlejší. Reálný děj vyjadřuje věta s <I>that</I> s indikativem (srovnej české <I>že</I>), např. <I>It was nice of you that you remembered my birthday.</I> Bylo od vás hezké, že jste si vzpomněl na moje narozeniny. <I>(The fact) that he offered help means nothing.</I> To, že nabídl pomoc, nic neznamená. <I>It was unfortunate that we were late.</I> Byla smůla, že jsme se opozdili.
Vyjadřuje-li infinitiv děj pojatý nereálně, obsahuje odpovídající věta s <I>that</I> pomocné sloveso <I>should</I>; v češtině je <I>aby</I>, srov. <I>It is important that you should take part.</I> Je důležité, abyste se zúčastnil. Po některých adjektivech (<I>strange, odd</I> aj., viz 8.44.43) se <I>should</I> vyskytuje i ve větách vyjadřujících reálný děj, jemuž dodává odstínu tentativnosti, např. <I>It is strange that he should never have mentioned it.</I> Je divné, že se o tom nikdy nezmínil.
 15.12 Infinitiv jako součást přísudku
Infinitiv může být součástí přísudku po sponových slovesech. Plní tu podobnou funkci jako adjektivum nebo přísudková věta.'$
'256','0','15.12.1','15.12.1','Infinitiv po sponě <I>be</I>: <I>I am to blame.</I> Jsem vinen (to je moje vina / chyba) (srov. <I>I am responsible</I>). <I>The house is to let.</I> Dům je k pronajmutí. (Srov. <I>the house is unoccupied.</I>) <I>The order was for everybody to stay indoors</I> (srov. <I>The order was that everybody should stay indoors</I>). Příkaz byl, aby všichni zůstali uvnitř. <I>Our task is to describe and to interpret, not to praise or to criticize.</I> Naším úkolem je popisovat a vykládat, ne chválit či kritizovat.
<note id="15.12.1/P01">Poznámka: <I>Be</I> s infinitivem může též mít funkci modálního slovesa. Je pak prostředkem modality záhodnostní nebo možnostní (viz 8.44.44), např. <I>He is not to be trusted.</I> Nelze mu důvěřovat.</note>'$
'257','0','15.12.2','15.12.2 Infinitivní vazby se slovesy <I>seem</I>, <I>appear</I>, <I>happen</I>, <I>chance</I>','<I>The deadline seems to be feasible.</I> Termín se zdá splnitelný. <I>Exceptions appear to be rare.</I> Výjimky se zdají být vzácné. V obou jazycích (v angličtině častěji po <I>seem</I> než po <I>appear</I>) lze <I>to be</I> (být) v těchto případech vynechat: <I>The deadline seems feasible.</I> Termín se zdá splnitelný.
<note id="15.12.2/P01">Poznámka: Podobně je tomu u <I>prove</I>, <I>turn out</I> ukázat se jakým, po nichž se vyskytuje pouze infinitiv slovesa <I>be</I>: <I>The supply proved (to be) insufficient.</I> Zásoba se ukázala být nedostatečnou.</note>
Následuje-li po <I>seem</I>, <I>appear</I> jiné sloveso než <I>be</I> nebo minulý infinitiv, je v češtině věta vedlejší. Např. <I>His remarks seem to irritate her.</I> Zdá se, že ji jeho poznámky popuzují. <I>His remark seems to have offended her.</I> Zdá se, že ji jeho poznámka urazila. <I>He appears to take little interest in such matters.</I> Zdá se, že se o takové věci moc nezajímá.
<I>Happen</I> a <I>chance</I> v češtině odpovídají vyjádření adverbiálnímu: <I>I happened</I> / <I>chanced to be free on that day.</I> Náhodou jsem měl ten den volno.
Infinitiv po těchto slovesech alternuje s větou vedlejší. Srov. <I>It seems that the deadline is feasible.</I> Zdá se, že je termín splnitelný. <I>It seems that his remark has offended her.</I> Zdá se, že ji jeho poznámka urazila. <I>It appers that he takes little interest in such matters.</I> Zdá se, že se o takové věci moc nezajímá. <I>It (so) happened</I> / <I>chanced that I was free on that day.</I> Náhodou jsem měl ten den volno.
Pro pojetí infinitivu jakožto součásti přísudku svědčí skutečnost, že ani infinitiv, ani větu s <I>that</I> nelze přesunout do preverbální podmětové pozice (nejde tedy o extrapozici s anticipačním <I>it</I>): Není *<I>For the deadline to be feasible seems. *That I was free on that day happened.</I>'$
'258','0','15.12.3','15.12.3 Infinitiv po adjektivech <I>likely</I> pravděpodobný, <I>sure</I>, <I>certain</I> jistý','V češtině tyto vazby odpovídají větě vedlejší nebo adverbiu, srov. <I>She is not likely to remain single. It is not likely that she will remain single.</I> Není pravděpodobné, že zůstane svobodná. <I>They are sure</I> / <I>certain to come. It is sure</I> / <I>certain that they will come.</I> Určitě přijdou. Na rozdíl od sloves typu <I>seem</I> věty s <I>that</I> u těchto adjektiv připouštějí preverbální podmětové postavení, takže při jejím postverbálním postavení jde o extrapozici: <I>That they will lose is certain</I> / <I>sure.</I> Že prohrají, je jisté.
Případy pasivizace přísudku se slovesy typu <I>seem</I> a adjektivy typu <I>likely</I> ukazují podobnost s modálními slovesy v tom, že aktivum a pasivum zachovávají stejný význam (vyjadřují stejný obsah), srov. <I>John happened to see Tom.</I> Jan náhodou viděl Toma. <I>Tom happened to be seen by John.</I> Toma náhodou viděl Jan. <I>John is likely to support Tom.</I> Je pravděpodobné, že Jan bude podporovat Toma. <I>Tom is likely to be supported by John.</I> Je pravděpodobné, že Toma bude podporovat Jan.
Srovnání vět <I>he is certain of it</I> (je si tím jist) a <I>he is certain to win</I> (určitě vyhraje) ukazuje, že podmětem druhé věty není samotné <I>he</I> jako ve větě prvé, nýbrž děj a jeho konatel, srov. parafrázi <I>his victory is certain</I> jeho vítězství je jisté. Členění na podmětovou a přísudkovou část lze tedy znázornit jako <I>he to win – be certain.</I> Podobně je tomu u <I>likely</I>, které se samotné (bez infinitivu) se životným podmětem nevyskytuje: <I>he is likely to win</I> pravděpodobně vyhraje <I>– his victory is likely</I> jeho vítězství je pravděpodobné. V těchto případech se někdy mluví o rozštěpeném podmětu (split subject).
U sloves skupiny <I>seem</I> je podmět rovněž podmětem děje vyjádřeného infinitivem, avšak infinitiv je pouze součástí přísudku, neboť tato slovesa jakožto slovesa sponová vyžadují nutné doplnění, bez něhož je vazba negramatická, srov. <I>he seems prosperous</I> zdá se úspěšný – <I>he seems to prosper</I> zdá se, že se mu daří – <I>it seems that he is prosperous</I> / <I>that he prospers</I> zdá se, že se mu daří, ale nikoliv *<I>for him to prosper</I> / <I>*that he is prosperous seems</I>. U obou typů vazeb jde o povýšení podmětu do nadřazené věty (subject rasing).'$
'259','0','15.12.4','15.12.4','S přesunutím podmětu infinitivu do nadřazené věty (na místo <I>it</I>) se setkáváme v pasivu četných sloves, např. <I>believe</I> věřit, domnívat se, <I>know</I> vědět, <I>think</I> myslet, uvažovat, <I>expect</I> očekávat, <I>find</I> zjistit, <I>show</I> ukázat, <I>suppose</I>, <I>assume</I> předpokládat, <I>report</I> ohlásit, oznámit, <I>announce</I> oznámit, <I>claim</I> tvrdit, činit si nárok, <I>say</I>, <I>rumour</I>, <I>allege</I> říkat aj. V češtině těmto vazbám odpovídají souvětí s obsahovou větou vedlejší, která je též v angličtině alternativním způsobem vyjádření. Srovnej <I>The original manuscript is believed to have been destroyed. – It is believed that the original manuscript has been destroyed.</I> Má se za to, že byl původní rukopis zničen. <I>These differences are known to be determined genetically.</I> (Smith 143) Je známo, že jsou tyto rozdíly určeny geneticky. <I>The course is expected to remedy faulty pronunciation.</I> Očekává se, že kurz napraví chybnou výslovnost. <I>The well was supposed to be 365 feet deep.</I> (Raverat 143) Studna prý byla 365 stop hluboká. <I>He was reported to have been killed in a motor accident.</I> Bylo oznámeno, že zahynul při dopravní nehodě. <I>He is said</I> / <I>rumoured</I> / <I>alleged to have many followers.</I> Říká se / prý / údajně má mnoho stoupenců. <I>No live language can be said to have undergone cessation of development.</I> O žádném živém jazyku nelze říci, že se přestal vyvíjet.
<note id="15.12.4/P01">Poznámka: Možnost tvořit tuto infinitivní vazbu je součástí slovesné rekce. Tak sloveso <I>propose</I> navrhnout, <I>hope</I> doufat aj. tvoří jen obsahové souvětí, nikoliv vazbu s povýšeným podmětem: <I>It is hoped that the losses will be recovered.</I> Nikoliv * <I>The losses are hoped to be recovered.</I> Doufá se, že ztráty budou nahrazeny. U slovesa <I>fear</I> (bát se) však tato infinitivní vazba proniká: <I>All passengers are feared to have been killed.</I> Jsou obavy, že všichni cestující zahynuli.</note>
Infinitivní vazby po pasivu sloves skupiny <I>believe</I>, <I>know</I>, <I>think</I> atd. mají obdobnou strukturu jako infinitivní vazby typu <I>he is sure</I> / <I>likely to win.</I> Při alternativním vyjádření větou vedlejší jde o extrapozici s anticipačním <I>it</I>, srov. <I>It is expected that the course will remedy faulty pronunciation.</I> Očekává se, že kurz napraví špatnou výslovnost. (<I>That the course will remedy faulty pronunciation is expected by everyone concerned.</I> Že kurz napraví špatnou výslovnost, očekávají všichni zúčastnění.)
Na rozdíl od sloves typu <I>expect</I>, <I>show</I>, <I>suppose</I>, <I>assume</I>, <I>report</I> aj. (viz 15.13.21) a sloves typu <I>know</I>, <I>believe</I>, <I>think</I> (viz 15.13.22), která běžně tvoří infinitivní vazbu i v aktivu, srov. <I>they reported him to have been killed in a motor accident</I> oznámili, že zahynul při dopravní nedhodě, <I>I know him to be honest</I> vím, že je poctivý, <I>say</I> tvoří infinitivní vazbu jen v pasivu: <I>He is said to have many followers.</I> V aktivu je možná pouze věta vedlejší: <I>They say that he has many followers.</I> Nikoliv *<I>They say him to have many followers.</I>
<I>Rumour</I> a <I>allege</I> sice mohou tvořit odpovídající vazbu aktivní, avšak většinou se vyskytují v pasivu: <I>He is rumoured</I> / <I>alleged to have embezzled some money.</I> Údajně / prý zpronevěřil nějaké peníze.
<note id="15.12.4/P02">Poznámka: Sloveso <I>say</I> se může v aktivu pojit se samotným infinitivem, vyjadřuje-li příkaz, jehož konatel nemusí být specifikován, např. <I>He said to throw it away.</I> Řekl, že se to má zahodit (aby se to zahodilo).</note>'$
'260','0','15.12.5','15.12.5','Pasivní vazby sloves skupiny <I>ask</I> žádat, <I>help</I> pomáhat, <I>invite</I> pozvat, <I>remind</I> připomenout, <I>persuade</I> přemluvit, <I>force</I>, <I>compel</I> přinutit aj. (viz 15.13.24) s infinitivem, např. <I>I was invited to contribute to the volume.</I> Byl jsem pozván, abych do svazku přispěl. Infinitiv po těchto slovesech nealternuje s vedlejší větou v extrapozici po anticipačním <I>it</I> (není *<I>it was asked that I should help</I> bylo požádáno, abych pomohl), nýbrž s předložkovým předmětem substantivním, srov. <I>I was asked to help.</I> Byl jsem požádán, abych pomohl. – <I>I was asked for help.</I> Byl jsem požádán o pomoc. <I>He was forced to submit.</I> Byl nucen se podrobit. <I>– He was forced into submission.</I> Byl donucen k podrobení.'$
'261','0','15.13','15.13 Infinitiv ve funkci předmětu','Četná slovesa se pojí s infinitivním předmětem, jehož struktura závisí na slovesné rekci. Některá slovesa tvoří jen vazbu se samotným infinitivem, např. <I>He refused to cooperate.</I> Odmítl spolupracovat. Jiná tvoří vazbu se samotným infinitivem i s infinitivem následujícím po nominálním členu, např. <I>I should like to go.</I> Rád bych šel. – <I>I should like you to go.</I> Byl bych rád, kdybyste šel. Jiná slovesa tvoří pouze vazbu infinitivu po předcházejícím nominálním členu, např. <I>He requires his staff to work hard.</I> Vyžaduje, aby jeho personál usilovně pracoval. Následuje-li po slovese samotný infinitiv, je konatel infinitivního děje vždy totožný s podmětem nadřazeného slovesa.'$
'262','0','15.13.1','15.13.1 Infinitivní předmět po tranzitivních slovesech','Např. <I>He doesn’t want to be disturbed.</I> Nechce být vyrušován. (Srov. <I>He wants a remunerative job.</I> Chce výnosné zaměstnání.) Podobně <I>I expect to be back on Sunday.</I> Očekávám, že se vrátím v neděli. <I>He promised not to interfere.</I> Slíbil, že do toho nebude zasahovat. <I>We all like to be appreciated.</I> Všichni máme rádi, když jsme oceňováni. <I>Fishermen and sailors sometimes claim to have seen monsters in the sea.</I> Rybáři a námořníci někdy tvrdí, že viděli v moři nestvůry. <I>He declined to commit himself.</I> Odmítl se zavázat. <I>She demanded to be present.</I> Žádala, aby mohla být přítomna. <I>She fears to contradict him.</I> Bojí se mu odporovat. <I>He swears to have told the truth.</I> Přísahá, že řekl pravdu. Další slovesa pojící se s infinitivním předmětem jsou např. <I>afford</I> dovolit si, <I>deserve</I> zasloužit si, <I>desire</I> přát si, <I>determine</I> rozhodnout se, <I>manage</I> zařídit, podařit se, <I>neglect</I> zanedbat, <I>offer</I> nabídnout, <I>plan</I> plánovat, <I>pretend</I> předstírat, <I>profess</I> prohlašovat, <I>refuse</I> odmítnout, <I>seek</I> usilovat, snažit se, <I>threaten</I> hrozit, <I>undertake</I> podniknout aj.
Po některých slovesech infinitivní předmět alternuje s větou vedlejší, např. <I>I expect that I shall be back on Sunday. She demands that she shall be present.</I> Podobně po slovesech <I>claim</I>, <I>decide</I>, <I>demand</I>, <I>determine</I>, <I>offer</I>, <I>pretend</I>, <I>profess</I>, <I>promise</I>, <I>swear</I>, <I>threaten</I> aj.
Jindy infinitivní předmět alternuje s gerundiem, např. <I>I would prefer to go</I> / <I>going alone.</I> Raději bych šel sám. <I>She scorns to tell a lie</I> / <I>telling lies.</I> Opovrhuje lhaním. Podobně po slovesech <I>attempt</I> pokusit se, <I>can’t bear</I> nesnášet, <I>begin</I> začít, <I>cease</I> přestat, <I>continue</I> pokračovat aj.
<note id="15.13.1/P01">Poznámka: <I>Neglect</I> (zanedbat) a <I>omit</I> (vypustit, vynechat) se ve vazbě s infinitivem nebo gerundiem blíží pouhému exponentu negace (podobně jako <I>fail</I>, viz 12.15.7 pozn.), srov. <I>I neglected to polish</I> / <I>polishing my shoes</I> zanedbal jsem čištění bot (nevyčistil jsem si boty), <I>he omitted to translate</I> / <I>translating a paragraph</I> vynechal překlad (nepřeložil) jednoho odstavce.</note>
Infinitiv alternuje i s předmětem předložkovým, např. <I>I decided to stay at home.</I> Rozhodl jsem se zůstat doma. (Srov. <I>I decided on a quiet evening at home.</I> Rozhodl jsem se pro klidný večer doma.) <I>I hope to see you there.</I> Doufám, že vás tam uvidím. (Srov. <I>Let’s hope for the best.</I> Doufejme v nejlepší). Podobně <I>agree to do sth.</I> souhlasit něco udělat (<I>agree on sth.</I> dohodnout se na něčem), <I>care to do sth.</I> stát o to, něco udělat (<I>care about</I> / <I>for</I> stát o něco), <I>consent to do sth.</I> svolit něco udělat (<I>consent to sth.</I> svolit s něčím), <I>long to do sth.</I> toužit něco udělat (<I>long for sth.</I> toužit po něčem), <I>rejoice to do sth.</I> (<I>rejoice over</I> / <I>at sth.</I>) radovat se z něčeho, <I>strive to do sth.</I> snažit se něco udělat (<I>strive for sth.</I> usilovat o něco), <I>wish to do sth</I>. přát si něco udělat (<I>wish for sth.</I> přát si něco), <I>yearn to do sth.</I> toužit něco udělat (<I>yearn for sth.</I> toužit po něčem) aj.
Konatel infinitivního děje je v těchto případech vždy totožný s podmětem nadřazeného slovesa.
Podobně jako podmětový infinitiv i předmětový infinitiv se po některých slovesech vyskytuje v extrapozici, přičemž předmětová pozice je obsazena anticipačním <I>it</I>. Na rozdíl od extrapozice podmětového infinitivu je extrapozice předmětového infinitivu dost řídká. Např. <I>I found it difficult to adapt myself.</I> Bylo mi zatěžko se přizpůsobit. (Doslova: Shledal jsem to obtížným přizpůsobit se.) <I>I’ll leave it to you to settle the details.</I> Vyřízení podrobností nechám na vás. <I>He made it his business to secure financial aid.</I> Postaral se o to, aby byla zajištěna finanční pomoc.'$
'263','0','15.13.2','15.13.2','Liší-li se konatel infinitivního děje od podmětu nadřazeného slovesa, musí být vyjádřen. Forma infinitivní vazby, tj. zda je uvedena pomocí <I>for</I> nebo ne, závisí na slovesné rekci a postavení ve větě. V některých případech je též rozdíl mezi britským a americkým územ.
Předmětové infinitivní vazby s konatelem odlišným od podmětu nadřazeného slovesa vytvářejí různé typy podle toho, zda jde též o člena nadřazené věty nebo jen o konatele infinitivního děje, jakož i podle alternativní formy vyjádření.'$
'264','0','15.13.21','15.13.21','Infinitivní předmětová vazba, jejíž konatel není členem nadřazené věty, např. <I>I would hate you to regret it.</I> Byl bych velice nerad, kdybyste toho litoval. <I>The wind caused the fire to spread to the adjacent buildings.</I> Vítr způsobil, že se oheň rozšířil na sousední budovy. <I>Would you like me to accompany you?</I> Chtěl byste, abych vás doprovázel? <I>We can’t expect miracles to happen.</I> Nemůžeme čekat, že se stanou (budou dít) zázraky. <I>They require us to attend all lectures.</I> Vyžadují, abychom chodili na všechny přednášky.
Skutečnost, že člen mezi nadřazeným slovesem a infinitivem není předmět nadřazeného slovesa, nýbrž jen konatel infinitivního děje, se projevuje tím, že nadřazené sloveso nepřipouští jako předmět sémantickou třídu substantiva, které stojí před infinitivem, srov. <I>What caused you to change your mind?</I> Co způsobilo, že (Proč) jste si to rozmyslil? Ale nikoliv *<I>What caused you? *</I>Co vás způsobilo? Jindy je sice životný předmět přípustný, avšak v jiném slovesném významu, srov. <I>I didn’t mean you to learn about it.</I> Neměl jsem v úmyslu (nechtěl jsem), abyste se o tom dozvěděl. – <I>I didn’t mean you.</I> Nemínil jsem vás.
V případech, kdy člen před infinitivem může být předmětem nadřazeného slovesa beze změny slovesného významu, svědčí o jeho výlučné příslušnosti k infinitivu pasivizace a alternativní způsoby vyjádření. Aktivní a pasivní formy věty <I>I hate John to trouble you</I> (nemám rád, když vás Jan obtěžuje) – <I>I hate you to be troubled by John</I> (nemám rád, když jste obtěžován Janem) mají stejný význam (vyjadřují stejný obsah). U sloves jako <I>hate</I>, <I>like</I>, <I>love</I> apod. hrají navíc úlohu sémantické vztahy. Sémantický vztah slovesa <I>hate</I> k samostatnému substantivnímu předmětu, např. ve větě <I>I hate you</I> (nenávidím vás), není totožný se sémantickým vztahem k témuž substantivu, jež je složkou infinitivní předmětové vazby <I>I hate you to be troubled</I> (nemám rád, když jste obtěžován). Sémantika slovesa <I>hate</I> se v tomto případě týká obsahu infinitivní vazby jako celku, nikoliv samotného členu <I>you.</I>
Výlučná příslušnost členu před infinitivem k infinitivní vazbě se projevuje v alternativních způsobech vyjádření: substantivním, gerundiálním a větném. Srov. <I>He wants your help.</I> Chce tvou pomoc. <I>They require our attendance at all lectures.</I> Vyžadují naší přítomnost na všech přednáškách. <I>I hate your being troubled.</I> Nemám rád, když jste obtěžován. <I>You can’t expect that miracles will happen.</I> Nemůžete čekat, že se budou dít zázraky.
Konečně se po těchto slovesech vyskytuje před infinitivem i existenciální <I>there</I>, které se vyskytuje pouze ve funkci podmětu, např. <I>I mean there to be no argument about this.</I> Nepřipustím, aby o tom byly nějaké spory.
Vedle uvedených sloves patří k této skupině <I>bear</I> snášet (po <I>cannot</I>, <I>couldn’t</I>), <I>desire</I> přát si, <I>find</I> zjistit, shledat, <I>get</I> přimět, <I>prefer</I> dávat přednost, mít raději, <I>wish</I> přát si aj. Většina těchto sloves se též pojí s prostým infinitivem, tj. patří rovněž k typu 15.13.1: <I>can’t bear</I>, <I>desire</I>, <I>dislike</I>, <I>expect</I>, <I>hate</I>, <I>intend</I>, <I>like</I>, <I>love</I>, <I>mean</I>, <I>prefer</I>, <I>want</I>, <I>wish.</I>'$
'265','0','15.13.22','15.13.22','Infinitivní vazby po slovesech <I>acknowledge</I> uznat, <I>admit</I> připustit, <I>announce</I> oznámit, <I>assume</I>, <I>suppose</I> předpokládat, <I>believe</I> věřit, domnívat se, mít za to, <I>consider</I> považovat, <I>declare</I>, <I>proclaim</I>, <I>pronounce</I> prohlásit, <I>guess</I> hádat, <I>find</I> najít, shledat, <I>hold</I> považovat, <I>judge</I> soudit, <I>prove</I> dokázat, prokázat, <I>report</I> ohlásit, <I>show</I> ukázat, <I>suspect</I> podezírat, <I>think</I> myslit, <I>take</I> považovat, <I>warrant</I> zaručit aj. Infinitivní vazba po těchto slovesech obsahuje většinou jen sloveso <I>be</I>, které je obvykle fakultativní, např.: <I>They declared him (to be) a traitor.</I> Prohlásili ho za zrádce. <I>I hold them (to be) responsible.</I> Myslím (soudím), že jsou za to zodpovědni. <I>I judge him (to be) about fifty.</I> Soudím, že mu je asi padesát. <I>No one would believe her to be the mother of five children.</I> Nikdo by nevěřil, že je matkou pěti dětí. <I>One would suppose him to be past the age of such follies.</I> Člověk by předpokládal, že už překročil věk takového bláznovství.
Stejně jako u předchozí skupiny člen před infinitivem je jen konatel infinitivního děje, nikoliv předmět nadřazeného slovesa. Svědčí o tom skutečnost, že některá z těchto sloves nepřipouštějí životný předmět, srov. *<I>I assume, suppose, declare, proclaim, pronounce, prove, think him.</I> *Předpokládám, prohlašuji, dokazuji, myslím ho. Pokud se životný předmět vyskytuje, je spojen s jiným významem, srov. <I>I admit him to be clever.</I> Připouštím, že je chytrý. – <I>I admitted him (into the house)</I>. Vpustil jsem ho (do domu). <I>We found him to be very sociable.</I> Zjistili jsme, že je velmi společenský. – <I>We found him (at home).</I> Našli jsme ho (doma). <I>We consider him to be suitable for the job.</I> Považujeme ho za vhodného pro tu práci. <I>– We are considering him.</I> Uvažujeme o něm.
Od sloves předcházejícího typu se tato slovesa liší tím, že většinou nepřipouštějí samotný infinitivní předmět; zatímco slovesa typu <I>want</I>, <I>expect</I> apod. konatele infinitivního děje, je-li totožný s jejich podmětem, obligatorně vypouštějí, srov. <I>I expect to be back in a week – I expect that I shall be back in a week</I> (očekávám, že se vrátím za týden), u těchto sloves musí být totožný konatel vyjádřen reflexivním zájmenem, např. <I>I believe myself to be an impartial observer.</I> Domnívám se, že jsem nezaujatý (nestranný) pozorovatel. <I>They do not hold themselves (to be) responsible.</I> Nepovažují se za odpovědné. <I>He declared himself to be innocent.</I> Prohlásil, že je nevinný.
<note id="15.13.22/P01">Poznámka: <I>Prove</I> se samotným infinitivem se chová jako spona: <I>He proved (to be) trustworthy.</I> Ukázal se důvěryhodným. Vedle toho existuje i vazba reflexivní, jež ukazuje příbuznost se slovesy této skupiny: <I>He proved himself (to be) trustworthy.</I> Ukázal se důvěryhodný.</note>
Jiný společný rys těchto sloves je alternace infinitivní vazby s větou vedlejší s <I>that</I>: <I>I admit that he is clever.</I> Připouštím, že je chytrý. <I>They declared that he was a traitor.</I> Prohlásili, že je zrádce. <I>I hold (the view) that they are responsible.</I> Mám za to, že jsou (za to) odpovědni. <I>No one would believe that she is the mother of five children.</I> Nikdo by nevěřil, že je matkou pěti dětí.
<note id="15.13.22/P02">Poznámka: Okrajově patří k této skupině i slovesa <I>appoint</I> jmenovat, <I>choose</I> vybrat, <I>elect</I> zvolit, která připouštějí fakultativní užití slovesa <I>be</I>, např. <I>They appointed Mr Brown (to be) a member of the Editorial Board.</I> Jmenovali pana Browna členem redakční rady. Infinitiv zde však nealternuje s vedlejší větou s <I>that</I>.</note>'$
'266','0','15.13.23','15.13.23','Infinitivní vazby sloves smyslového vnímání <I>see</I> vidět, <I>watch</I>, <I>observe</I> pozorovat, <I>notice</I> všimnout si, <I>witness</I> být svědkem, <I>hear</I> slyšet, <I>feel</I> cítit. Po těchto slovesech se užívá infinitiv bez <I>to</I>, který alternuje s participiem přítomným (popř. i minulým, viz 15.33). Mezi infinitivní a participiální vazbou je rozdíl, pokud jde o průběh děje: infinitiv vyjadřuje děj jako celek, participium děj v jeho průběhu. Rozdíl mezi infinitivem a participiem se většinou projevuje ve vidu (infinitiv odpovídá vidu dokonavému, participium nedokonavému, avšak úlohu též hraje sémantika slovesná i celková sémantická struktura věty). Např. <I>I saw it happen.</I> Viděl jsem, jak se to stalo. <I>I heard the outer door bang.</I> Slyšel jsem bouchnout venkovní dveře. <I>– I heard the outer door banging.</I> Slyšel jsem, jak bouchají venkovní dveře. <I>I felt his grasp slacken.</I> Cítil jsem, jak jeho stisk povolil. <I>– I felt his grasp slackening.</I> Cítil jsem, jak jeho stisk povoluje.
Pokud jde o syntaktickou funkci členu před infinitivem, není zcela jednoznačná. Lze ho považovat za složku, která náleží jen do sekundární predikace (srov. ekvivalenty uvedených příkladů), o čemž svědčí též možnost substantivního vyjádření jako u typu 15.13.21, srov. <I>I felt the slackening of his grasp.</I> Cítil jsem povolení jeho stisku. <I>I watched the plane land.</I> Pozoroval jsem, jak letadlo přistálo. – <I>I watched the landing of the plane.</I> Pozoroval jsem přistání letadla. Sémantická struktura připouští ovšem příslušnost nominálního členu i do nadřazené věty. Všechna slovesa této skupiny totiž mohou mít v předmětu substantivum téže sémantické třídy, jaké je konatel infinitivního děje, přičemž sémantický vztah nadřazeného slovesa k substantivu není přítomností infinitivu ovlivněn. Srovnej <I>I saw him.</I> Viděl jsem ho. – <I>I saw him come.</I> Viděl jsem ho přijít. Člen před infinitivem lze tedy považovat za společný oběma slovesům: za předmět nadřazeného slovesa a konatele infinitivního děje (vazbu apo koinou). Lze ho považovat i za výlučný předmět nadřazeného slovesa, k němuž je pak infinitiv doplňkem (větný typ S-V-O-Co, viz 12.22.6). Pro tuto interpretaci mluví alternativní vazba s participiem <I>I saw him coming to the house.</I> Viděl jsem ho přicházet k domu, která se většinou považuje za vazbu předmětu s doplňkem (viz 15.33).
Po formální stránce se k této skupině řadí další slovesa, která se pojí s infinitivem bez <I>to</I>: <I>bid</I> přikázat, <I>let</I> nechat, dovolit, <I>have</I> (po <I>will</I>, <I>would</I>) chtít, nechat, <I>make</I> přimět, fakultativně i <I>know</I> (v perfektu a plusquamperfektu). <I>He bade me stay.</I> Poručil mi, abych zůstal. <I>Let me lead the way.</I> Dovolte, abych šel první (vás vedl). <I>I would have you know that...</I> Rád bych, abyste věděl, že... <I>The story made me laugh.</I> Ta historka mě rozesmála. <I>I have never known him (to) behave like that.</I> Co já vím, ještě nikdy se takhle nechoval.
Po <I>help</I> je infinitiv bez <I>to</I> běžný v americké angličtině, např. <I>He helped me carry my bag.</I> Pomohl mi nést tašku. V britské angličtině je po <I>help</I> obvyklejší vazba s <I>to</I>.
Z funkčního hlediska tato slovesa většinou patří k typu se společným členem (viz 15.13.24).
Infinitiv bez <I>to</I> se v těchto případech vyskytuje pouze po aktivních tvarech. Po pasivu následuje infinitiv s <I>to</I>: <I>He was seen to enter the building.</I> Byl viděn, když (jak) vcházel do budovy. <I>You were heard to say that.</I> Slyšeli vás, když jste to říkal.
<note id="15.13.23/P01">Poznámka 1: Infinitiv bez <I>to</I> po pasivním tvaru se vyskytuje pouze u slovesa <I>let</I>, avšak pasivum <I>let</I> ve významu „nechat“ je řídké.</note>
<note id="15.13.23/P02">Poznámka 2: U slovesa <I>let</I> bývá někdy podmět infinitivu postponován, např. <I>He let fall a hint.</I> Učinil narážku. Tato vazba se vyskytuje jen v některých ustálených spojeních, např. <I>let go</I> pustit<I>, let drop</I> upustit <I/>aj. <I>Make believe</I> (předstírat) je už složené sloveso. <I>Make do</I> tvoří obě vazby: <I>We must make it do. We must make do with it.</I> Musíme s tím vystačit. </note>
<note id="15.13.23/P03">Poznámka 3: V americké angličtině se vyskytuje infinitiv bez <I>to</I> i po slovesech pohybu, např. <I>Let’s go eat.</I> Pojďme se najíst. <I>Go get some cigarettes.</I> Dojdi pro cigarety.</note>'$
'267','0','15.13.24','15.13.24','Po mnoha slovesech není nominální člen pouze konatelem infinitivního děje, tj. výlučnou složkou infinitivní vazby, nýbrž též členem nadřazené věty, tj. předmětem slovesa, na němž je infinitivní vazba závislá. Nominální člen je tedy společný oběma slovesům, nadřazenému (řídícímu) i infinitivu (vazba apo koinou). Tato dvojí funkce nominálního členu je zřejmá z českých ekvivalentů, které jsou zpravidla souvětné, takže v řídící větě je společný člen předmětem a v závislé podmětem, srov. <I>She implored him to yield for once.</I> Snažně ho prosila, aby aspoň jednou ustoupil.
Příslušnost nominálního členu do nadřazené věty vyplývá ze změny významu, užije-li se v infinitivní vazbě pasivní formy. U sloves skupin 15.13.21–2 zůstává celkový význam věty při užití pasiva v infinitivní vazbě stejný jako při užití aktiva, srov. <I>I don’t want anyone to disturb you.</I> Nechci, aby vás někdo vyrušoval. – <I>I don’t want you to be disturbed by anyone.</I> Nechci, abyste byl někým vyrušován. Naproti tomu užitím aktiva nebo pasiva v infinitivní vazbě po slovesech této skupiny se význam věty mění. Srov. <I>They adviced John to paint Mary.</I> Poradili Janovi, aby namaloval Marii. – <I>They advised Mary to be painted by John.</I> Poradili Marii, aby se dala namalovat od Jana.
<note id="15.13.24/P01">Poznámka: Po několika slovesech (<I>allow</I>, <I>permit</I> dovolit, <I>order</I> nařídit, <I>request</I> žádat aj.) může být nominální člen před infinitivem interpretován buď jako společný člen obou sloves, nebo jako výlučná složka infinitivní vazby, srov.: <I>He allowed John to accompany Mary</I> (1) Dovolil Janovi, aby doprovázel Marii; (2) Dovolil, aby Jan doprovázel Marii. <I>The doctor ordered the boy to stay in bed</I> (1) Lékař nařídil chlapci, aby zůstal ležet; (2) Lékař nařídil, aby chlapec zůstal ležet. Podmínky pro dvojznačnost nastávají pouze tehdy, je-li nominální člen životný aktant, interpretovatelný jako recipient děje nadřazeného slovesa. Je-li neživotný, je pouze složkou infinitivní vazby (konatelem závislého děje): <I>He allowed the matter to drop.</I> Nechal tu záležitost utichnout (= dovolil, aby se o té záležitosti přestalo mluvit). <I>He ordered all the rooms to be searched.</I> Rozkázal, aby byly všechny místnosti prohledány. U životných aktantů je dvojznačnost většinou odstraněna použitím vedlejší věty, je-li životný aktant pouze složkou infinitivní vazby, např. <I>He ordered that the porter should be dismissed.</I> Nařídil, aby byl vrátný propuštěn.</note>
Slovesa s infinitivní vazbou, jejíž podmět je společným členem, lze rozdělit do dvou podskupin podle toho, zda infinitiv stojí v postavení přímého nebo předložkového předmětu.
(a) V postavení přímého předmětu je u sloves ditranzitivních (viz 13.32), např. <I>tell</I> říci, <I>advise</I> poradit, <I>recommend</I> doporučit, <I>forbid</I> zakázat, <I>teach</I> učit, <I>write</I> psát <I>phone</I> telefonovat, <I>wire</I> telegrafovat, <I>signal</I> dát znamení, <I>motion</I> pokynout aj. Po těchto slovesech infinitiv zpravidla představuje imperativní větu (nikoliv větu oznamovací jako u sloves typu 15.13.22). Např. <I>I told him to wait.</I> Řekl jsem mu, aby počkal. (Srov. <I>I told him the truth.</I> Řekl jsem mu pravdu.) <I>He forbade me to use his typewriter.</I> Zakázal mi používat jeho psací stroj. (Srov. <I>He forbade me the use of his typewriter.</I> Zakázal mi používání svého psacího stroje.) <I>He taught me to drive.</I> Naučil mě řídit.
Samotný infinitivní předmět, např. *<I>I told to wait</I>, se po těchto slovesech neužívá.
<note id="15.13.24/P02">Poznámka: Sloveso <I>promise</I> (slíbit) je ojedinělé v tom smyslu, že nominální člen před infinitivem je pouze nepřímý předmět nadřazeného slovesa, nikoliv konatel infinitivního děje (ten je totožný s podmětem slovesa <I>promise</I>): <I>I promised my wife not to overstrain myself.</I> Slíbil jsem své ženě, že se nebudu přepínat. Infinitiv po ditranzitivním slovese <I>send</I>, např. <I>He sent me to collect the luggage</I> (poslal mě vyzvednout zavazadla), je adverbiální (cílový) (viz 15.16.2).</note>
Infinitiv po slovesech <I>write</I>, <I>phone</I>, <I>wire</I>, <I>motion</I>, <I>signal</I> apod. je už na přechodu k infinitivu adverbiálnímu (viz 15.16), např. <I>He wrote me to send him an offprint.</I> Napsal mi, abych mu poslal separát. <I>He phoned</I> / <I>wired the office to forward his mail.</I> Telefonoval / telegrafoval do kanceláře, aby za ním poslali poštu. <I>He motioned her to enter.</I> Pokynul jí, aby vstoupila. Na rozdíl od vlastních ditranzitivních sloves, po nichž je životný aktant recipientem pouze za přítomnosti přímého předmětu, srov. <I>I must find her a seat.</I> Musím jí najít místo (sedadlo). <I>– I must find her.</I> Musím ji najít, u těchto sloves funkce recipienta na přítomnosti přímého předmětu nezávisí: <I>I’ll write him a letter.</I> Napíši mu dopis. – <I>I’ll write (to) him.</I> Napíši mu. Inherentně recipientská funkce životného aktanta po těchto slovesech se projevuje v možnosti konstrukce s <I>to</I>, zejména není-li vyjádřen přímý předmět. Infinitivní vazba navíc alternuje s předložkovou vazbu (adverbiální), srov. <I>He wrote me for an offprint.</I> Napsal mi o separát. <I>He phoned</I> / <I>wired the office for his mail.</I> Telefonoval / telegrafoval do kanceláře pro poštu. <I>He motioned her to a chair.</I> Pokynul jí (směrem) k židli.
Samotný infinitivní předmět má po těchto slovesech adverbiální funkci (určení účelu), např.: <I>He phoned to confirm his arrival.</I> Telefonoval, aby potvrdil svůj příjezd (viz 15.16.1).
(b) U velkého množství sloves stojí infinitiv po přímém předmětu. V tomto postavení často alternuje s předložkovou vazbou mající funkci předložkového předmětu, popř. při volnější závislosti na řídícím slovese funkci adverbiálního určení (přechod k 15.16): <I>ask</I> žádat, <I>authorize</I> zplnomocnit, oprávnit, <I>beg</I> prosit, <I>beseech</I>, <I>entreat</I> snažně prosit, <I>command</I> rozkázat, <I>challenge</I> vyzvat, <I>defy</I> vyzvat (vzdorně), <I>encourage</I> povzbuzovat, <I>entitle</I> oprávnit, <I>implore</I> úpěnlivě prosit, <I>inspire</I> inspirovat, <I>instruct</I> instruovat, <I>invite</I> pozvat, vyzvat, <I>lead</I> vést, <I>persuade</I> přemluvit, přesvědčit, <I>prompt</I> podněcovat, <I>provoke</I> provokovat, <I>remind</I> připomenout, <I>summon</I> předvolat, <I>tempt</I> lákat, <I>train</I> vycvičit, <I>trouble</I> obtěžovat, <I>trust</I> důvěřovat, <I>warn</I> varovat aj.
Do této podskupiny patří též kauzativní slovesa (kromě <I>cause</I>, viz 15.13.21): <I>get</I> přimět, <I>induce</I> přimět, <I>compel</I>, <I>impel</I> přinutit, dohnat, <I>force</I> přinutit, <I>make</I> přimět (s infinitivní vazbou bez <I>to</I>, viz 15.13.23), <I>oblige</I> zavazovat, vyžadovat, <I>press</I> nutit, <I>urge</I> pobízet, naléhat aj.
<note id="15.13.24/P03">Poznámka: Reflexivně se z kauzativních sloves nejčastěji užívá <I>bring</I> a <I>force</I> např. <I>I can’t bring myself to get up early.</I> Nemohu se přimět, abych vstal ráno brzy. <I>She forced herself to concentrate.</I> Přinutila se k soustředění.</note>
Na rozdíl od sloves skupin 15.13.1, 15.13.21, která se většinou pojí též se samotným infinitivem, tato slovesa samotný infinitivní předmět zpravidla nepřipouštějí.
<note id="15.13.24/P04">Poznámka: Po některých slovesech je možný pasivní infinitiv, např. <I>He commanded to be driven back at once.</I> Rozkázal, aby byl ihned zavezen zpět. Po <I>trouble</I>, <I>beg</I> a <I>trust</I> se užívá i samotného aktivního infinitivu, např. <I>He never troubles to explain anything.</I> Nikdy se nenamáhá něco vysvětlovat. (Nikdy se neobtěžuje, aby něco vysvětloval.) <I>I beg to state (observe) that...</I> Dovoluji si říci (poznamenat), že... <I>I trust to be able to do the right thing without anybody telling me.</I> Důvěřuji si (Pevně doufám), že jsem schopen jednat správně, aniž mi to někdo řekne. Nominální člen po <I>beg</I> může mít předložku <I>of</I>, např. <I>I beg (of) you not to take any risks.</I> Prosím vás, abyste nic neriskoval. <I>Beg</I> a <I>trust</I> se často vyskytují se samotným infinitivem v komerčním stylu, např. <I>We beg to inform you that...</I> Dovolujeme si vám sdělit, že... <I>We trust to receive a cheque from you at your earliest convenience.</I> Věříme, že od vás obdržíme šek, jak vám to bude nejdříve možné. <I>Ask</I> tvoří omezeně tyto vazby, např. <I>he asked to get up</I> žádal, aby směl vstát.</note>
V češtině infinitivní vazba po těchto slovesech většinou odpovídá větě vedlejší s <I>aby</I>, např. <I>We persuaded him to try again.</I> Přesvědčili jsme ho, aby to zkusil znovu. (Srov. <I>I couldn’t persuade her of my sincerity.</I> Nemohl jsem ji přesvědčit o své upřímnosti.) <I>He authorized me to act for him during his absence.</I> Zplnomocnil mě, abych ho po dobu jeho nepřítomnosti zastupoval. <I>The warm weather tempted us to go for a swim.</I> Teplé počasí nás (vy)lákalo, abychom si šli zaplavat. <I>May I trouble you to fill in this form?</I> Mohu vás prosit (obtěžovat), abyste vyplnil tento formulář? <I>I warned her not to be late.</I> Upozornil jsem ji, aby se neopozdila (srov. <I>I warned her against being late.</I> Varoval jsem ji před opožděním). <I>Illness compelled him to resign.</I> Nemoc ho přinutila, aby se vzdal funkce.'$
'268','0','15.13.3','15.13.3','Po slovesech <I>ask</I> ptát se, <I>decide</I> rozhodnout se, <I>describe</I> popsat, <I>explain</I> vysvětlit, <I>instruct</I> instruovat, <I>know</I> vědět, <I>learn</I> učit se, <I>teach</I> učit, <I>show</I> ukázat, <I>tell</I> říci, <I>wonder</I> divit se, přemýšlet (též <I>I wonder...</I> Rád bych věděl) aj., se vyskytuje též předmětová infinitivní vazba uvedená tázacím slovem. Infinitiv zde vyjadřuje modální odstín záhodnosti nebo možnosti („mít“, „moci“). Vedle infinitivu je též možná věta vedlejší. Např. <I>I don’t know what to choose.</I> Nevím co si (mám) vybrat. <I>I wonder where to get it.</I> Rád bych věděl, kde to mohu dostat.
Pokud jde o konatele infinitivního děje, jsou tyto vazby většinou stejné jako infinitivní vazby předcházejících skupin sloves, tj. je-li infinitiv jediným předmětem, je konatel děje totožný s podmětem řídícího slovesa, srov. <I>I can’t decide whether to go or not.</I> Nemohou se rozhodnout, mám-li jít nebo ne. Má-li řídící sloveso vedle infinitivu též životný předmět, je konatel infinitivního děje tento životný aktant, srov. <I>Can you show me how to handle the machine?</I> Můžete mi ukázat, jak mám s tím strojem zacházet? <I>Did he tell you when to come?</I> Řekl vám, kdy máte přijít?
Na rozdíl od předchozích skupin sloves konatel infinitivního děje nemusí být totožný ani s podmětem řídícího slovesa, ani s předmětovým životným aktantem, nýbrž může představovat všeobecného lidského činitele, srov. <I>Can you show me how to handle the machine?</I> Můžete mi ukázat, jak se s tím strojem zachází? <I>I wonder where to get it.</I> Rád bych věděl, kde se to dostane. Všeobecný činitel ovšem zahrnuje i konkrétního činitele infinitivního děje.'$
'269','0','15.13.4','15.13.4','V závislosti na slovesné rekci může být konatel infinitivního děje uvozen předložkou. Tuto vazbu tvoří hlavně některá slovesa s předložkou <I>on</I> a <I>for</I>. Předložka <I>on</I> je v případech jako <I>Nothing would prevail upon him to break his word.</I> Nic by ho nepřimělo k tomu, aby zrušil své slovo. <I>We count upon the order to be filled within a month.</I> Počítáme s tím (spoléháme na to), že objednávka bude vyřízena do měsíce. <I>You can always depend upon him to do what is necessary.</I> Můžete se na něho vždycky spolehnout, že udělá, co je třeba. Jak ukazuje alternativní vyjádření větou vedlejší, člen před infinitivem může být společným členem nebo jen složkou infinitivní vazby: <I>You may rely upon us to do our best. – You may rely upon us</I> / <I>on it that we shall do our best.</I> Můžete se na nás / na to spolehnout, že uděláme, co bude v našich silách.
Naproti tomu předmětová infinitivní vazba uvozená předložkou <I>for</I> má širší použití, srovnatelné s vedlejší větou s <I>that</I> (viz 15.11.4). Vyskytuje se jednak po slovesech pojících se s předložkou <I>for</I> (<I>apply</I> žádat, <I>arrange</I> zařídit, <I>call</I> volat, <I>hope</I> doufat, <I>long</I> toužit, <I>plead</I> prosit, <I>pray</I> modlit se, <I>prepare</I> připravit, <I>provide</I> opatřit, <I>ring</I> zazvonit, <I>telephone</I> telefonovat, <I>send</I> poslat, <I>vote</I> hlasovat, <I>wait</I> čekat aj., viz 13.36), např. <I>I have arranged for a car to meet you at the airport.</I> Zařídil jsem, aby pro vás přijelo na letiště auto. <I>The majority voted for the project to go on.</I> Většina hlasovala pro to, aby se v projektu pokračovalo. <I>He waited for the call to come through.</I> Čekal, až dostane (telefonické) spojení.
Tato vazba se dále vyskytuje i po slovesech, která se nepojí s předložkou <I>for</I>, např. <I>I have fixed for letters to be forwarded</I>. Zařídil jsem, aby byla pošta posílána za mnou. <I>For</I> je nutné i po slovesech skupiny 15.13.21, nenásleduje-li nominální člen bezprostředně za řídícím slovesem, srov. <I>I want you to go.</I> Chci, abys jel. <I>I want very much for you to go.</I> Velice si přeji, abys jel. <I>I hate most for a man to think himself infallible.</I> Nejvíce se mi protiví, když si o sobě někdo myslí, že je neomylný.
Příslušnost nominálního členu za <I>for</I> do infinitivní vazby nebo též do nadřazené věty závisí na sémantice jednotlivých sloves, jakož i na sémantice nominálního členu.
<note id="15.13.4/P01">Poznámka: V americké angličtině se <I>for</I> vyskytuje před nominálním členem i v případech, kde má britská angličtina vazbu bez předložky, např. <I>I prefer for a girl not to be too smart.</I> Mám raději (dávám přednost tomu), když děvče není příliš chytré.</note>'$
'270','0','15.14','15.14','Infinitiv se též vyskytuje jako rozvíjející člen intranzitivních sloves. Většinou má funkci příslovečnou (viz 15.16), avšak po některých slovesech je jeho vztah k řídícímu slovesu tak těsný, že se blíží závislosti rekční (zejména, jde-li o doplnění obligatorní): <I>ache</I> toužit, <I>condescend</I> snížit se, <I>deign</I> uráčit se, <I>endeavour</I> snažit se, <I>fail</I> selhat, neuspět, <I>hasten</I> pospíšit si, <I>hesitate</I> váhat, <I>proceed</I> přikročit, <I>tend</I> mít tendenci aj. Např. <I>He rarely condescends to do a chore in the house.</I> Zřídka se sníží k tomu, aby udělal něco v domácnosti. <I>We have endeavoured to comply with your request.</I> Vynasnažili jsme se vyhovět vaší žádosti. <I>I failed to convince him.</I> Nepodařilo se mi ho přesvědčit. <I>He hastened to assure us of his support.</I> Spěchal nás ujistit svou podporou. <I>Let’s proceed to discuss the next item.</I> Přistupme (přikročme) k projednání dalšího bodu. <I>He tends to exaggerate.</I> Má tendenci přehánět.'$
'271','0','15.15','15.15 Infinitiv jako doplnění adjektiv','Infinitiv rozvíjí četná adjektiva podobně jako rozvíjí sloveso. Případy, kdy infinitiv následující za adjektivem není jeho doplněním, byly probrány výše:
Infinitivní vazby adjektiv typu <I>easy</I>, <I>hard</I>, <I>difficult</I>, <I>nice</I>, <I>pleasant</I>, <I>painful</I>, <I>convenient</I>, <I>fascinating</I>, <I>delectable</I> aj. viz 15.11.2.
Infinitivní vazby adjektiv skupiny <I>kind</I>, <I>wise</I>, <I>clever</I>, <I>right</I>, <I>wrong</I>, <I>naughty</I>, <I>(im)polite</I>, <I>foolish</I>, <I>careful</I>, <I>careless</I> aj. viz 15.11.3.
Infinitivní vazby skupiny <I>sure</I>, <I>certain</I>, <I>likely</I> viz 15.12.3, <I>slow</I> (pomalý), <I>quick</I> (rychlý), <I>prompt</I> (rychlý, pohotový) viz 13.23.11a.'$
'272','0','15.15.1','15.15.1','S infinitivem se pojí četná adjektiva vyjadřující postoj nebo dispozici k ději, např. <I>afraid</I> (<I>be afraid</I> bát se), <I>anxious</I> dychtivý, <I>angry</I> rozzlobený, <I>ashamed</I> zahanbený, <I>content</I> spokojený, <I>curious</I> zvědavý, <I>eager</I> horlivý, <I>furious</I> zuřivý, <I>glad</I> rád, <I>happy</I> šťasten, <I>impatient</I> netrpělivý, <I>indignant</I> rozhorlený, <I>proud</I> pyšný, <I>sorry</I> (<I>be sorry</I> litovat) aj.; <I>able</I>, <I>capable</I> schopný, <I>apt</I> náchylný, <I>competent</I> kompetentní, <I>fit</I> způsobilý, schopný, <I>ready</I> připraven, hotov, <I>reluctant</I> zdráhavý, <I>willing</I> ochotný aj. K oběma podskupinám se řadí četná minulá příčestí, např. <I>astonished</I> užaslý, <I>bored</I> unuděný, <I>delighted</I> nadšený, <I>disappointed</I> zklamaný, <I>disgusted</I> znechucený, <I>embarrassed</I> na rozpacích, <I>pleased</I> potěšený, <I>surprised</I> překvapený aj.; <I>inclined</I>, <I>disposed</I> nakloněný, <I>disinclined</I> nemající chuť, <I>qualified</I> kvalifikovaný aj. V češtině je proti infinitivu často věta vedlejší.
U první podskupiny je mezi dějem a adjektivem často kauzální vztah, srov. <I>I am glad to be able to help.</I> Jsem rád, že mohu pomoci. <I>Everybody was astonished to see her there.</I> Všichni byli užaslí, že ji tam viděli.
Adjektiva druhé podskupiny mají podobnou funkci jako modální slovesa, např. <I>The meat is not fit to eat.</I> To maso není k jídlu. <I>He was most unwilling to make any alterations.</I> Byl krajně neochoten cokoliv změnit.
Po některých adjektivech infinitivní doplnění alternuje s předložkovou vazbou substantivní, gerundiální a/nebo vedlejší větou s <I>that</I>, např. <I>He is proud to have twin sons.</I> Je pyšný, že má syny dvojčata. – <I>He is proud of having twin sons. He is proud that he has twin sons. He is proud of his twin sons.</I> Je pyšný na své syny dvojčata. <I>You are happy to have congenial work.</I> Jste šťasten, že máte práci, která vám vyhovuje. – <I>You are happy in having</I> / <I>that you have congenial work. I’m delighted to hear of your success.</I> Jsem velmi potěšen, že se doslýchám o vašem úspěchu. – <I>I’m delighted at your success</I> / <I>that you have been successful.</I>
Někdy však mají různé vazby téhož adjektiva různý význam, srov. <I>I was afraid to wake him.</I> Bál jsem se ho vzbudit. – <I>I was afraid of waking him</I> / <I>that I might wake him.</I> Bál jsem se, že ho vzbudím. <I>He was ashamed to ask for a loan.</I> Styděl se požádat o půjčku. – <I>He was ashamed of wearing a borrowed, ill-fitting suit.</I> Styděl se, že má na sobě vypůjčený, špatně padnoucí oblek.
Nositel vlastnosti vyjádřené adjektivem a konatel infinitivního děje je totožný, srov. <I>I’m sorry to have caused a delay</I> / <I>I’m sorry that I have caused a delay.</I> Lituji, že jsem způsobil zdržení. Tím se liší od adjektiv skupiny 15.11.2, kde vlastnost vyjádřená adjektivem kvalifikuje slovesný děj a podmětem celé vazby je předmět infinitivu, srov. <I>John is eager to please.</I> Jan je horlivý (ve snaze) zalíbit se (zavděčit se). – <I>John is easy to please.</I> Janovi je snadné se zalíbit (zavděčit). <I>Jane was impatient to train.</I> Jana byla netrpělivá, aby mohla trénovat (Jana se nemohla dočkat trénování). – <I>Jane was difficult to train.</I> Janu bylo těžké trénovat.
<note id="15.15.1/P01">Poznámka: Užívá-li se slovesa doplňujícího adjektivum tranzitivně i intranzitivně a je-li podmětem vazby <I>it</I>, může dojít k dvojznačnosti, např. <I>It’s too hot to eat.</I> (1) Na jídlo je příliš horko. <I>It</I> je zde formální podmět jako v <I>It is raining.</I> Prší. (2) Je to příliš horké, aby se to dalo jíst. <I>It</I> zastupuje dříve uvedené substantivum nebo odkazuje na něco (na nějaký pokrm) v situaci promluvy, srov. <I>The porridge is too hot to eat.</I> Ta ovesná kaše je příliš horká, aby se mohla jíst. <I>It</I> může odkazovat i na životného aktanta (dítě, zvíře), a pak věta znamená: „Je mu příliš horko, aby jedl.“ Všechny tyto případy je nutno lišit od extrapozice infinitivu s anticipačním <I>it</I>, např. <I>It is necessary to eat.</I> Je nutné jíst. Srov. <I>To eat is necessary.</I> Jíst je nutné.</note>
Po některých postojových adjektivech se odlišný konatel infinitivního děje vyjadřuje předložkovu vazbou s <I>for</I> (stejně jako u adjektiv skupiny 15.11.4 a sloves 15.13.4): <I>He was anxious to meet you.</I> Přál si setkat se s vámi. <I>– He was anxious for his son to meet you.</I> Přál si, aby se jeho syn s vámi setkal. <I>He is not eager for me to become his successor.</I> Nedychtí o tom, abych se stal jeho nástupcem. <I>She was impatient for her husband to be back.</I> Byla netrpělivá, aby už její manžel byl zpátky (netrpělivě čekala na manželův návrat).'$
'273','0','15.15.2','15.15.2','Infinitivu lze užít po všech adjektivech, která připouštějí intenzifikaci pomocí <I>too</I> příliš a <I>enough</I> dostatečně. Po <I>too</I> infinitiv vyjadřuje děj, který se nerealizuje (jeho realizaci je zabráněno přemírou vlastnosti označované adjektivem). Po <I>enough</I> vyjadřuje účinek. Např. <I>The suitcase is too small to hold all these things.</I> Ten kufr je příliš malý, aby se do něho vešly všechny tyto věci. <I>Is he well enough to resume work?</I> Je mu už natolik dobře, aby mohl opět pracovat? <I>Solar energy is abundant enough to be practically without limit.</I> Sluneční energie je takové množství, že prakticky nemá hranice.
Infinitivní děj může mít vlastního konatele, který se vyjadřuje předložkovou vazbou s <I>for</I>, např. <I>The road was too narrow for cars to pass.</I> Silnice byla příliš úzká, aby se mohla míjet auta. <I>The road is wide enough for cars to pass.</I> Silnice je dostatečně široká, aby se mohla míjet auta. <I>The bag is too heavy for you to carry.</I> Ta taška je příliš těžká, abyste ji nesla.
<note id="15.15.2/P01">Poznámka: Obdobnou infinitivní vazbu tvoří adverbia, intenzifikovaná pomocí <I>too</I> a <I>enough</I>, např. <I>I was too far to hear what was said.</I> Byl jsem příliš daleko, abych slyšel, co se mluví. <I>I don</I>’<I>t know him well enough to trouble him with a thing like that.</I> Neznám ho natolik, abych ho mohl s něčím takovým obtěžovat.</note>'$
'274','0','15.16','15.16 Infinitiv adverbiální','Příslovečný infinitiv se liší od předcházejících typů volnější závislostí vůči nadřazenému slovesu, tj. není součástí slovesné rekce. Může se tedy vyskytovat po jakémkoliv slovese, pokud je sémantika obou sloves v příslušném vztahu slučitelná. Z charakteru adverbiálního infinitivu vyplývá, že jde o určení fakultativní.'$
'275','0','15.16.1','15.16.1','Nejčastější adverbiální funkce infinitivu je určení účelu. Tento infinitiv alternuje s účelovou větou vedlejší (viz 16.23.42), která je rovněž jeho pravidelným protějškem v češtině. Účelová funkce infinitivu může být explicitně vyjádřena pomocí <I>so as</I> nebo <I>in order to</I>. Např. <I>He paused to look round.</I> Zastavil se, aby se rozhlédl. <I>The steam engine was originally developed to pump water out of mines.</I> (Smith 282–283) Parní stroj byl původně zkonstruován, aby čerpal vodu z dolů. <I>I gently opened the door so as not to disturb him.</I> Opatrně jsem otevřel dveře, abych ho nevyrušil. <I>In order to keep up with changes in technology, young workers should receive training in a broad range of skills.</I> (Carter 209) Aby mladí pracovníci udrželi krok se změnami v technice, měli by být vyškoleni v široké kvalifikační škále. <I>Men tried for many years to build machines which flapped their wings like a bird in order to solve the problem of flight.</I> (Moray 36) Lidé se mnoho let snažili postavit stroje, které mávaly křídly jako pták, aby vyřešili problém letu.
Relevantním sémantickým rysem nadřazeného slovesa účelového infinitivu je záměrnost vyjadřovaného děje. Pokud tento rys schází, mluví se o nepravém účelu. V angličtině může být nepravý účel vyjádřen jen infinitivem, nikoliv vedlejší účelovou větou. Infinitiv v tomto případě nemá formu se <I>so as</I> nebo <I>in order</I>. Např. <I>I awoke to find the room flooded by sunshine.</I> Vzbudil jsem se v pokoji zalitém sluncem (doslova: vzbudil jsem se, abych našel pokoj zalitý sluncem). <I>We have avoided one difficulty only to come against another.</I> Vyhnuli jsme se jedné obtíži, jen abychom narazili na jinou. <I>At the far end of the hall a square of bright light appeared, only to vanish immediately again.</I> Na druhém konci chodby se objevil čtverec jasného světla, aby ihned zase zmizel. Infinitiv vyjadřující nepravý účel vlastně označuje vztah časový: následnost vzhledem k ději slovesa určitého, srov. <I>I awoke and found...</I> Vzbudil jsem se a zjistil jsem...
<note id="15.16.1/P01">Poznámka: Infinitiv po slovese <I>live</I> je spíše součástí slovesné rekce než určením nepravého účelu, neboť <I>live</I> zpravidla vyžaduje doplnění (nejčastěji místní nebo časové), např. <I>He lived to be eighty.</I> Dožil se osmdesátky. <I>I shan’t live to see it.</I> Nedožiji se toho. Srov. účelový infinitiv ve větě jako <I>We eat to live, we don’t live to eat.</I> Jíme, abychom žili, nežijeme (proto / za tím účelem), abychom jedli.</note>
V účelovém infinitivu je konatel děje stejný jako podmět nadřazeného slovesa, i když předchází životný předmět. Tím se liší od infinitivních vazeb, které jsou součástí slovesné rekce a v nichž je aktant předcházející před infinitivem jeho konatelem. Srov. <I>I helped her (ir order) to achieve my aim</I>. Pomohl jsem jí, abych dosáhl svého cíle (infinitiv účelový). – <I>I helped her to achieve (in achieving) her aim.</I> Pomohl jsem jí dosáhnout jejího cíle (infinitiv cílový, těsněji spjatý s rekcí nadřazeného slovesa). V případech bez posesivního zájmena nemusí být jasné, kdo je konatelem infinitivního děje, např. <I>He phoned me to confirm the date.</I> (a) Telefonoval mi, aby potvrdil schůzku. (b) Telefonoval mi, abych potvrdil schůzku. Totožnost podmětu nadřazeného slovesa s konatelem infinitivního děje přispívá k účelové interpretaci.
Odlišný konatel děje označovaného účelovým infinitivem se vyjadřuje obdobným způsobem jako v jiných infinitivních vazbách, tj. předložkovou vazbou s <I>for</I>, např. <I>He opened the door for her to go out.</I> Otevřel (jí) dveře, aby mohla vyjít. <I>He moved aside for me to pass.</I> Ustoupil stranou, abych mohl projít. <I>For any learning to take place, the material has to be carefully selected.</I> (Mackay 137) Aby došlo k učení, látka musí být pečlivě vybrána.
Účelový infinitiv stojí nejčastěji v koncové pozici. V počáteční pozici, zejména v souvislém textu, bývá jeho účelová funkce někdy oslabena ve prospěch funkce spojovací. Infinitiv je pak prostředkem návaznosti na předcházející text (viz 13.42.4). Např. <I>To conclude, let us enumerate the most important points.</I> Na závěr vyjmenujme nejdůležitější body. <I>To illustrate the latter approach we can imagine a black chamber in which...</I> Na ilustraci druhého přístupu si můžeme představit černou komoru, v níž...
Řídící věta takového infinitivu nemusí být vyjádřena (mluví se pak o absolutním účelovém infinitivu), např. <I>To sum up what has been said, English has two sets of forms...</I> Abychom shrnuli, co bylo řečeno, angličtina disponuje dvěma soubory forem... <I>To change the subject, what has become of that eccentric cousin of yours?</I> Abychom mluvili o něčem jiném, co se stalo s tím vaším výstředním bratrancem? Některé z těchto infinitivů patří k ustáleným vazbám, jejichž slovesná povaha je už natolik oslabena, že je lze řadit k adverbiálním výrazům, např. <I>to begin with</I> především.
Počáteční infinitiv mívá též funkci větného modifikátoru hodnotícího způsob sdělení (viz 13.42.1), např. <I>To be sincere, I didn’t like it.</I> Mám-li být upřímý / Abych byl upřímný, nelíbilo se mi to. <I>To say the least, she acted foolishly.</I> Nejmírněji řečeno počínala si pošetile. Podobně <I>to tell the truth</I> abych řekl pravdu, <I>to be short</I> abych byl stručný, <I>to be plain with you</I> mám-li mluvit otevřeně aj. Tento infinitiv alternuje s vazbami participiálními (<I>speaking sincerely</I>, <I>put plainly</I>), popř. s větou s <I>if</I> (<I>If I am to speak sincerely</I>)<I>.</I>
Infinitiv též může mít povahu parentetické vsuvky (nejčastěji v postavení mezi podmětem a přísudkem), např. <I>The parcel, to judge from its shape, contains a book.</I> Balíček, soudíc podle jeho tvaru, obsahuje knihu. I u tohoto typu se setkáváme s ustálenými spojeními adverbiální povahy, např. <I>She had a forbidding, not to say formidable appearance.</I> Měla přísné, ne-li strach nahánějící vzezření.'$
'276','0','15.16.2','15.16.2','Od účelového infinitivu je třeba lišit infinitiv cílový (záměrový), který se vyskytuje po slovesech pohybu. O tom, že jde o jinou vazbu než určení účelu, svědčí nemožnost užít <I>so far</I>, <I>in order to.</I> Např. <I>He has gone to see his sister.</I> Šel navštívit svou sestru (srov. Šel za sestrou). <I>She has sent me to collect the luggage.</I> Poslala mě vyzvednout zavazadla. <I>He left me to contemplate my predicament.</I> Zanechal mě úvahám nad mými nesnázemi. <I>I’ve just been to look at the puppies.</I> Právě jsem se byl podívat na štěňata. <I>The teacher assigned two boys to clean the blackboard.</I> Učitel určil dva chlapce, aby utírali tabuli (na utírání tabule). V případě ditranzitivních sloves není ve vazbě s infinitivem předmětový aktant recipient (nepřímý předmět), nýbrž přímý předmět. Infinitiv tedy nestojí v pozici přímého předmětu jako po slovesech typu <I>tell</I> (viz 15.13.24), nýbrž alternuje s předložkovým předmětem, srov. <I>She sent me for the luggage.</I> Poslala mě pro zavazadla. <I>He left me to my own devices.</I> Nechal mě mé vlastní vynalézavosti. <I>The teacher assigned two boys for the task.</I> Učitel pro ten úkol určil dva chlapce.
K cílovému infinitivu lze též řadit infinitiv po <I>see</I> (vidět) v případech jako <I>One can’t see to read in this poor light.</I> Při tomto špatném světle není vidět na čtení. <I>The motor serves to drive the shaft.</I> Motor slouží k pohánění hřídele.'$
'277','0','15.16.3','15.16.3','Po <I>so</I> (tak), <I>such</I> (takový) infinitiv vyjadřuje účinek (srov. infinitiv po <I>too</I> a <I>enough</I> 15.15.2): <I>Would you be so kind as to call me a taxi?</I> Byl byste tak laskav a zavolal mi taxi? <I>She is not so foolish as to believe that.</I> Není tak hloupá, aby tomu věřila. <I>The weather was not such as to favour long walking tours.</I> Počasí nebylo takové, aby přálo dlouhým pěším túrám.
Infinitiv dále vyjadřuje různá jiná příslovečná určení, kterým v češtině většinou odpovídá věta vedlejší: určení příčiny, např. <I>I shudder to think about it</I> chvěji se, když si na to vzpomenu; přípustky, např. <I>I couldn’t do it to save my life</I> nemohl bych to udělat, ani kdybych si tím zachránil život; způsobu, např. <I>he raised his hand as if to beckon me</I> zdvihl ruku, jakoby mi kynul; srovnání, např. <I>nothing pays better than to be honest</I> nic se tak nevyplácí jako poctivost; míry, např. <I>I don’t know her to speak to</I> neznám ji natolik, abych s ní mluvil aj.
Na rozdíl od češtiny však anglický příslovečný infinitiv nevyjadřuje podmínku, srov. Nebýt šťastné náhody, nebyl by nikdy dosáhl svého cíle. <I>But for a lucky chance</I> / <I>If it hadn’t been for a luck chance, he would never have attained his aim.</I>'$
'278','0','15.17','15.17 Infinitiv atributivní','Infinitiv se často vyskytuje ve funkci substantivního postmodifikátoru (přívlastku). V této funkci často alternuje s přívlastkovou větou vztažnou, např. <I>There was no one to consult.</I> Nebylo se s kým poradit. Srov. <I>There was no one whom one might consult.</I>
Atributivní infinitiv se vyskytuje v angličtině i v češtině, avšak v angličtině je hojnější a vytváří rozmanitější typy, z nichž některé nemají v češtině obdobu.
<note id="15.17/P01">Poznámka 1: S lexikalizovaným atributivním infinitivem se setkáváme v případech jako <I>in years to come</I> v budoucích letech, <I>he has nothing to do with it</I> nemá s tím nic společného. Ojediněle se lexikalizovaný infinitiv vyskytuje i v prepozici, např. <I>a never-to-be-forgotten (= an unforgettable) event</I> nezapomenutelná událost.</note>
<note id="15.17/P02">Poznámka 2: Atributivní infinitiv u předmětu stojí ve stejné pozici jako infinitiv vytvářející sekundární predikaci, což může někdy vést k dvojznačnosti, srov. <I>She wants someone to look after her.</I> (1) Potřebuje někoho, kdo by se o ni staral (infinitiv atributivní); (2) Chce, aby se o ni někdo staral (sekundární predikace). Je-li předmět nadřazeného slovesa zároveň předmětem infinitivu, má infinitiv jednoznačně funkci atributivní. <I>She wants someone to look after.</I> Potřebuje někoho, o koho by se starala. Srov. též <I>The boy shows a tendency to brag.</I> Chlapec projevuje tendenci k vychloubání (infinitiv přívlastkový). <I>– A number of facts show the tendency to be strong.</I> Řada skutečností ukazuje, že je tato tendence silná (sekundární predikace). <I>The incident shows the boy’s tendency to brag to be strong indeed.</I> Ta příhoda ukazuje, že chlapcův sklon k vychloubání (atribut) je opravdu silný (predikát).</note>'$
'279','0','15.17.1','15.17.1','Nejčastější typ atributivního infinitivu se vyskytuje po substantivech, jejichž sémantika je blízká modalitě v širokém slova smyslu možnostní a volní, popř. vyjadřující jiné postoje. Četná z těchto substantiv jsou odvozena od adjektiv nebo sloves. Např. <I>Oxygen has the capacity to form double bonds.</I> Kyslík má schopnost vytvářet dvojité vazby. <I>I am not in a position to speak for the others.</I> Nemohu mluvit za ostatní. <I>He had the cheek (the nerve, the effrontery) to ask for a loan.</I> Měl tu drzost žádat o půjčku. <I>I am not in the mood to listen to his self-praise.</I> Nemám náladu poslouchat jeho sebechválu. <I>I wouldn’t like to deprive you of the pleasure to be witty at my expense.</I> Nerad bych vás připravil o potěšení být vtipný na můj účet. <I>He did me the honour to invite me to the ceremony.</I> Prokázal mi tu čest, že mě pozval na obřad. <I>I felt a momentary temptation to hit him.</I> Na okamžik jsem byl v pokušení ho udeřit. <I>He expressed a wish to meet you.</I> Projevil přání se s vámi sejít. <I>Her reluctance to commit herself is understandable.</I> Její neochota zavázat se k něčemu je pochopitelná. <I>They made no attempt to dissuade me.</I> Nepokusili se mi to rozmluvit.
V některých případech je též možná vazba gerundiální, srov. <I>her capacity for remembering is amazing</I> její schopnost zapamatování je úžasná, <I>I take great pleasure in opening this new school</I> je mi velkým potěšením otevřít tuto novou školu, <I>will you do me the honour of dancing with me?</I> prokážete mi tu čest a zatančíte si se mnou? Podobně <I>I have never had a chance (an opportunity) to visit</I> / <I>of visiting Paris.</I> Nikdy jsem neměl příležitost navštívit Paříž.
Infinitiv po substantivech odvozených od sloves a adjektiv často odpovídá předmětovému infinitivu (nebo jinému předmětovému doplnění) příslušného slovesa nebo adjektiva, srov. <I>His wish</I> / <I>desire</I> / <I>longing</I> / <I>refusal</I> / <I>determination</I> / <I>decision</I> / <I>plan</I> / <I>promise</I> / <I>threat</I> / <I>attempt ... to go</I> jeho přání / touha / odmítnutí / rozhodnutí / plán / slib / hrozba / pokus ... jít – <I>he wished</I> / <I>desired</I> / <I>longed</I> / <I>refused</I> / <I>determined</I> / <I>decided</I> / <I>planned</I> / <I>promised</I> / <I>threatened</I> / <I>attempted ... to go</I> přál si / toužil / odmítl / rozhodl se / plánoval / slíbil / hrozil / pokusil se ... jít. <I>His impatience</I> / <I>anxiety</I> / <I>eagerness</I> / <I>willingness</I> / <I>reluctance</I> / <I>ability ... to learn</I> jeho netrpělivost / snaha / dychtivost / ochota / neochota / schopnost ... učit se – <I>he is impatient</I> / <I>anxious</I> / <I>eager</I> / <I>willing</I> / <I>reluctant</I> / <I>able ... to learn</I> je netrpělivý / dychtivý / ochotný / neochotný / schopný ... se učit.
O příbuznosti infinitivu po těchto substantivech s předmětem svědčí skutečnost, že možnost modifikace přívlastkovým infinitivem není neomezená, nýbrž závisí na jednotlivých substantivech (tj. je součástí substantivní rekce).'$
'280','0','15.17.2','15.17.2 ','Atributivní infinitiv se často vyskytuje po generickém výrazu a záporném nebo neurčitém kvantifikátoru (samostatném substantivním nebo determinujícím nějaké substantivum). V češtině tomuto typu odpovídá adjektivní věta vztažná nebo předložková vazba, např. <I>She is not a girl (She is not one) to care much for a holiday in a quiet, out-of-the-way place.</I> Není to děvče, které by moc stálo o dovolenou v klidném nevyhledávaném místě. <I>One needs someone to lean on in grief.</I> Člověk potřebuje někoho, o koho by se mohl v zármutku opřít. <I>It’s nothing to boast of.</I> Není to nic k chlubení. Případy jako <I>you have nothing to fear</I>, <I>there was nowhere to sit</I> odpovídají českému typu <I>není se čeho bát</I>, <I>nebylo kam si sednout.</I>
U tohoto typu někdy alternuje infinitiv aktivní s pasivním beze změny významu, např. <I>There’s no time to lose</I> / <I>to be lost.</I> Není času nazbyt (nesmíme ztrácet čas). <I>He is definitely not a man to underestimate</I> / <I>to be underestimated (to trifle with</I> / <I>to be trifled with).</I> Rozhodně to není člověk, kterého by bylo možno podceňovat (s kterým by bylo možno žertovat). <I>She is not a person to trust</I> / <I>to be trusted with such a task.</I> Není osobou, které lze svěřit takový úkol. <I>There are a lot of sights to see</I> / <I>to be seen there.</I> Je tam k vidění spousta pamětihodností. Někde však je mezi aktivem a pasivem rozdíl, např. <I>There was nothing to do.</I> Nebylo co dělat. – <I>There was nothing to be done.</I> Nedalo se nic dělat.
Infinitiv v těchto případech často zahrnuje modalitu možnostní nebo nutnostní.'$
'281','0','15.17.3','15.17.3','Atributivní infinitiv se dále vyskytuje po substantivech s jedinečnou determinací (členem, superlativem, <I>the only</I>, číslovkou řadovou apod.). V češtině mu odpovídá věta vztažná nebo konstrukce přístavková, popř. jiné vazby. Např. <I>You are the (proper) man to advise me.</I> Ty jsi ten (pravý), kdo mi poradí. <I>The best man to send is John.</I> Ten nejlepší, koho můžeme poslat, je Jan. <I>The next train to stop at Mickleham goes at ten-thirty.</I> Příští vlak, který staví v Micklehamu, jede v 10.30. <I>It’s the only thing to do.</I> To je to jediné, co můžeme udělat. <I>This is not the way to talk.</I> Takhle se nemluví. <I>The first woman to conquer Mount Everest was a Japanese.</I> První žena, která zdolala Mount Everest, byla Japonka. <I>Next</I>, <I>last</I> a řadové číslovky se vyskytují s atributivním infinitivem též samostatně (jako syntaktická substantiva): <I>He is always the first to come and the last to go.</I> Přichází vždycky první a odchází poslední.
Infinitiv po substantivech označujících generickou osobu, věc, místo nebo čas, modifikovaných adjektivy skupin 15.11.2–3, se podobá atributivnímu infinitivu pouze na povrchu, např. <I>It was a silly thing to say.</I> Byla hloupost to říkat. <I>It’s a good place to eat.</I> Dobře se tam jí. <I>She is not a safe person to confide in.</I> Není bezpečné se jí svěřit. <I>She is a difficult creature to deal with.</I> Těžko se s ní jedná. <I>It was a hard nut to crack.</I> Byl to tvrdý oříšek. Řídící substantivum v jmenné části přísudku je možno vynechat, neboť pouze opakuje sémantické rysy, které už obsahuje podmět. Máme pak co činit s vazbami typu 15.11.2.
<note id="15.17.3/P01">Poznámka: Ve větě <I>It was a natural thought to have occurred to her</I> (Bylo přirozené, že jí ta myšlenka napadla) spíše než o spojení substantiva s infinitivním atributem jde o strukturu <I>It was natural that the thought had occurred to her.</I></note>'$
'282','0','15.17.4','15.17.4','Po substantivech <I>idea</I> myšlenka, nápad, <I>question</I> otázka, <I>problem</I> problém, <I>discussion</I> diskuze apod. je atributivní infinitiv uveden tázacím slovem, nejčastěji <I>how</I> nebo <I>what</I>. Podobně v češtině, srov. <I>I have no idea how to achieve it.</I> Nemám potuchy, jak toho dosáhnout. <I>There remains the question what to offer in return.</I> Zbývá otázka, co nabídnout na oplátku. <I>We are faced with the problem where to find a substitute.</I> Stojíme před problémem, kde najít náhradu.
Na rozdíl od češtiny může být v angličtině po těchto substantivech před tázacím slovem předložka (<I>of</I> nebo <I>as to</I>), např. <I>the question of how to proceed</I> otázka, jak postupovat, <I>the problem as to whether to continue or not</I> problém, zda pokračovat, či ne.
Infinitiv má v těchto případech zřetelně modální charakter, který je zřejmý, je-li atribut vyjádřen větně, srov. <I>I have no idea how it can be achieved.</I> Nemám potuchy, jak toho lze dosáhnout. <I>There remains the question what we can</I> / <I>should offer in return.</I> Zbývá otázka, co můžeme / máme nabídnout na oplátku.
Vedle infinitivu se vyskytuje též atribut gerundiální, např. <I>the idea of keeping a snake as a pet</I> nápad chovat hada jako domácí zvíře, <I>it’s a question</I> / <I>problem of finding enough time</I> je to otázka, jak / kde najít dostatek času.'$
'283','0','15.17.5','15.17.5','Zřetelně modální charakter má infinitivní atribut pasivní. Jeho modalita osciluje mezi možností a nutností (záhodností) a zahrnuje též odkazování na budoucnost. V češtině je vztažná věta s explicitním vyjádřením modality (futurálnosti); infinitivu percepčního slovesa odpovídá možnostní větný typ „bylo vidět“. Srov. <I>The advantages to be gained from the introduction of this procedure would be considerable.</I> Výhody, které lze získat zavedením tohoto postupu, by byly značné. <I>The only sound to be heard was the ticking of the clock.</I> Jediný zvuk, který bylo slyšet, byl tikot hodin. <I>There are, however, two difficulties to be overcome.</I> (Smith 18) Jsou však dvě obtíže, které je třeba překonat. Podobně <I>another factor to be taken into account</I> jiný faktor, který je třeba vzít v úvahu, <I>the questions to be treated in the present paper</I> otázky, o nichž bude pojednáno v tomto článku, <I>the next construction to be discussed</I> další vazba, o které budeme mluvit aj.'$
'284','0','15.17.6','15.17.6','V některých případech se atributivní infinitiv blíží určení účelu. Alternuje zde s předložkovou vazbou (gerundiální nebo substantivní) s <I>for</I>. Např. <I>I have no time to discuss it</I> (srov. <I>I have no time for discussing it</I>). Nemám čas o tom diskutovat. <I>There was room in the bus to stand but not to sit.</I> (Srov. <I>There was room for standing</I>). V autobuse bylo místo k stání, ale ne k sezení. <I>He found an excuse to stay at home.</I> Našel výmluvu, aby mohl zůstat doma.'$
'285','0','15.17.7','15.17.7','Konatel infinitivního děje je různý podle typu atributivní vazby a celkové syntakticko-sémantické struktury věty.'$
'286','0','15.17.71','15.17.71','Není-li vyjádřen, může být totožný s řídícím substantivem (nezávisle na tom, zda je řídící substantivum zároveň podmětem nadřazeného slovesa či nikoliv), např. <I>The first player to score was Hudson.</I> První hráč, který vstřelil branku, byl Hudson. <I>The next train to stop at Mickleham goes at ten-thirty.</I> Další vlak, který staví v Micklehamu, jede v 10.30. <I>– I asked about the next train to stop at Mickleham.</I> Ptal jsem se na příští vlak, který staví v Micklehamu.
Často je nevyjádřený konatel infinitivního děje totožný s podmětem nadřazeného slovesa, např. <I>He has a tendency to exaggerate.</I> Má sklon přehánět. <I>I have no time to spare.</I> Nemám času nazbyt. Jde-li v tomto případě o atributivní infinitiv od tranzitivního slovesa, obě slovesa, nadřazené i infinitiv, mají společný nejen podmět, ale i předmět, přičemž oba tyto členy jsou vyjádřeny jen jednou, a to u nadřazeného slovesa: <I>One needs someone to lean on in grief.</I> Člověk (podmět nadřazeného slovesa) potřebuje někoho (předmět nadřazeného slovesa), o koho (předmět infinitivního děje) by se (člověk = konatel infinitivního děje) v zármutku opřel. Podobně <I>I must buy some magazines to read on the journey.</I> Musím si koupit nějaké časopisy, abych měl na cestě co číst.
Nevyjádřený konatel infinitivního děje je mnohdy vágní. Může být všeobecný, avšak i jako takový může zahrnovat mluvčího, a/nebo posluchače, popř. podmět nadřazeného slovesa. Např. <I>The obstacles to be overcome are formidable.</I> Překážky, které je nutno překonat (všeobecný činitel) / které musíme / musíte překonat (mluvčí a/nebo posluchač), jsou velmi těžké. Podobně <I>He is not a man to underestimate.</I> Není to člověk, kterého by bylo možno / kterého bychom mohli / byste mohli podceňovat. <I>The most convenient time to go is Saturday morning.</I> Nejvhodnější doba odjezdu (všeobecně / pro nás / pro vás) je sobota dopoledne. U atributivního infinitivu od tranzitivního slovesa je řídící substantivum předmět slovesného děje.'$
'287','0','15.17.72','15.17.72','Konkrétní konatel infinitivního děje, odlišný od podmětu nadřazeného slovesa, popř. od řídícího substantiva, se vyjadřuje posesivní determinací u řídícího substantiva nebo předložkovou vazbou, nejčastěji s <I>for</I> (jako u jiných infinitivních vazeb). Např. <I>I don’t doubt his ability to do research work.</I> Nepochybuji o jeho schopnosti dělat vědeckou práci. <I>There’s nothing for you to cry about.</I> Není, proč bys plakala. (Nemáš proč plakat.) <I>The proposal for you to take over the job was accepted.</I> Návrh, abyste převzal tu práci, byl přijat. <I>There’s nowhere for a chair to stand.</I> Není kam postavit židli. <I>There’s no need for anyone to know.</I> Není třeba, aby se o tom někdo dověděl. (Nikdo to nemusí vědět.) Srovnej též vazby s <I>with</I> a <I>without</I>: <I>It was hard for him to gain recognition with nobody to support him.</I> Bylo pro něho těžké získat uznání, když nebylo nikoho, kdo by ho podporoval. <I>I don’t know how we shall get on without mother to manage for us.</I> Nevím, co si počneme bez maminky, která by nám hospodařila.
<note id="15.17.72/P01">Poznámka 1: Atributivní infinitiv po předmětu slovesa <I>have</I> se liší od predikace modifikované modálním slovesem <I>have</I> „muset“ pouze postavením. Srovnej: <I>He has a large family to provide for.</I> Má velkou rodinu, o kterou se musí starat. <I>– He has to provide for a large family.</I> Musí se postarat o velkou rodinu. Při prepozici předmětu obě vazby splývají (viz 8.32.2 pozn.).</note>
<note id="15.17.72/P02">Poznámka 2: Infinitiv po předložce <I>about</I> vyjadřuje děj, který má bezprostředně nastat, např. <I>The chairman, about to reshuffle his papers, stopped with his hand in the mid-air.</I> Předseda, chystající se přerovnat své papíry, se zarazil s rukou ve vzduchu.</note>'$
'288','0','15.2','15.2 Gerundium','Gerundium, stejně jako infinitiv, je od původu substantivum, což se projevuje v jeho syntaktickém využití. Užívá se ho obdobným způsobem jako infinitivu ve funkci podmětu, předmětu, jmenné části přísudku, přívlastku a příslovečného určení. Oba tvary někdy alternují, a to buď bez rozdílu ve významu, nebo s významovým rozdílem. V češtině přítomnému aktivnímu gerundiu tvarově odpovídá nejspíše podstatné jméno slovesné, avšak anglické gerundium se od českého podstatného jména slovesného liší tím, že může vytvářet polovětné konstrukce ekvivalentní závislým větám (sekundární predikace), v nichž se vedle substantivních rysů gerundia výrazně projevují i jeho rysy slovesné (rekce, modifikace adverbiem a rozlišení vztahů časových a rodových, viz 8.85.2). Tyto polovětné gerundiální vazby nemají v češtině obdobu. Většinou jim odpovídají věty vedlejší, které jsou často i v angličtině alternativním prostředkem vyjádření.
<note id="15.2/P01">Poznámka: České podstatné jméno slovesné rozlišuje na rozdíl od anglického gerundia vid, srov. <I>writing</I> psaní i napsání.</note>
Gerundium je třeba odlišovat od deverbativního substantiva, i když je mezi oběma tvary plynulý přechod. Srovnej následující příklad <I>His drawing fascinated me</I>, který může vyjadřovat (a) výsledek slovesného děje: jeho kresba mě fascinovala; (b) akt slovesného děje (činnost nebo proces, popř. způsob činnosti): jeho kreslení (činnost nebo způsob, jak kreslil) mě fascinovalo; (c) fakt slovesného děje: jeho kreslení (to, že kreslil) mě fascinovalo.
V prvém případě jde o deverbativní substantivum, obdobné deverbativním substantivům tvořeným jinými sufixy (<I>-tion</I>, <I>-al</I>, <I>-ity</I>, <I>-ment</I> aj.). Vyznačuje se všemi substantivními rysy: tvoří plurál, má adjektivní modifikaci, determinaci členem a jeho doplnění má genitivní formu s <I>of</I>, např. <I>His drawings fascinate me.</I> Jeho kresby mě fascinují. <I>Old drawings of towns fascinate me.</I> Staré kresby měst mě fascinují. <I>He made a rough drawing of the flat.</I> Udělal hrubý nákres bytu.
Také v druhém případě, v němž jde o vyjádření vlastního děje, nikoliv jeho výsledku, je možná konstrukce substantivní (kromě možnosti tvořit plurál), srov. <I>His rapid drawing of the picture fascinated me.</I> Jeho rychlé (na)kreslení obrazu mě fascinovalo. (Způsob, jímž obraz tak rychle nakreslil, mě fascinoval). Že jde o tvar substantivní, dosvědčuje možnost determinace členem (<I>the drawing of the picture</I> (na)kreslení obrazu) a netvoření tvarů minulých a pasivních: *<I>his having drawn of the picture, *its rapid being drawn.</I> Substantivní konstrukci mají pouze slovesa akční (procesuální), nikoliv slovesa neakční, srov. *<I>his having of no money</I>, *<I>their not believing of the rumour</I> apod.
<note id="15.2/P02">Poznámka 1: <I>Ing-</I>ový tvar sloves s přímým předmětem má substantivní konstrukci včetně genitivního přívlastku s <I>of</I>. <I>Ing</I>-ový tvar sloves s předložkovým předmětem však uchovává slovesnou rekci. Srovnej <I>the calling of a strike</I> vyhlášení stávky – <I>her calling for the parcel</I> její vyzvednutí balíčku (zastavení se pro balíček).</note>
<note id="15.2/P03">Poznámka 2: Genitivní atribut deverbativních substantiv od intranzitivních sloves má funkci podmětu vyjadřovaného děje, srov. <I>the flowing of the river</I> plynutí řeky (<I>the river flows</I> řeka teče). Genitivní atribut deverbativních substantiv od tranzitivních sloves je předmět, např. <I>the exhausting of the funds</I> vyčerpání fondů (<I>they exhausted the funds</I>). Genitivní atribut deverbativních substantiv, kterých se užívá tranzitivně i intranzitivně, může označovat podmět i předmět vyjadřovaného děje (může tedy být dvojznačný), srov. <I>the training of sportsmen</I> trénování (výcvik) sportovců (1) <I>the sportsmen train</I>; (2) <I>to train sportsmen</I>. Polyfunkčnost genitivního doplnění se vyskytuje i po jiných substantivech (dějových i nedějových, viz 13.52.42).</note>
<I>Ing</I>-ový tvar vyjadřující děj (proces) nebo slovesný děj jako fakt se však častěji konstruuje jako gerundium, tj. uchovává slovesné rysy: slovesnou rekci, rozdíly časové a rodové a místo modifikace adjektivní je modifikace adverbiální. Tyto vazby v češtině většinou odpovídají větě vedlejší, např. <I>His drawing the picture so rapidly fascinated me.</I> Fascinovalo mě, že obraz nakreslil tak rychle. (To) Skutečnost, že obraz nakreslil tak rychle, mě fascinovala. <I>Her having drawn the picture rapidly left its marks on it.</I> To (Skutečnost), že obraz nakreslila rychle, zanechalo na něm své stopy (Je na tom obrazu vidět, že ho nakreslila rychle). <I>Its having been drawn rapidly does not detract from its value.</I> Skutečnost, že byl nakreslen rychle, mu neubírá na hodnotě.
Gerundiální konstrukci tvoří všechna slovesa, srov. <I>his having no money</I> to, že nemá peníze, <I>their not believing the rumour</I> skutečnost, že té zvěsti nevěří apod.
<note id="15.2/P04">Poznámka 1: Po některých slovesech <I/>(<I>need</I>, <I>want</I>, <I>require</I>, <I>deserve</I>, <I>bear</I>, adjektivu <I>worth</I> aj.) může mít aktivní gerundium pasivní význam, např. <I>The material needs supplementing.</I> Materiál potřebuje doplnit (srov. <I>The material needs to be supplemented</I>)<I>. The play is worth seeing.</I> Ta hra stojí za vidění.</note>
<note id="15.2/P05">Poznámka 2: Ve spojeních typu <I>training sportsmen</I> je <I>ing-</I>ový tvar dvojznačný: (1) trénování sportovců (gerundium), např. <I>training sportsmen is time-consuming</I> trénování sportovců je časově náročné (v češtině je navíc dvojznačnost, pokud jde o objektovou nebo subjektovou funkci genitivu; v angličtině má juxtaponované substantivum pouze funkci objektu); (2) trénující sportovci (participium), např. <I>training sportsmen need a nourishing diet</I> trénující sportovci potřebují výživnou dietu. Podobně <I>flying planes can be dangerous</I> řízení letadel může být nebezpečné / letící letadla mohou být nebezpečná, <I>drowning animals are painful to observe</I> (participium) tonoucí zvířata je bolestné pozorovat – <I>drowning animals is against the law</I> (gerundium) topení zvířat je proti zákonu.</note>'$
'289','0','15.21','15.21 Gerundium ve funkci podmětu','Gerundium vyjadřující děj (proces) nebo slovesný děj nebo jev jako fakt může být podmětem sloves, která připouštějí podmět větný. Jsou to hlavně slovesa vyjadřující různé působení na mentální a citový stav (např. <I>alarm</I> polekat, <I>astonish</I> udivit, <I>bewilder</I> zmást, <I>depress</I> deprimovat, <I>enrage</I> rozzuřit, <I>humiliate</I> pokořit, <I>surprise</I> překvapit, <I>trouble</I> trápit, <I>upset</I> rozčílit, <I>worry</I> dělat si starosti apod.) a predikace se sponou. Gerundium ve funkci podmětu v preverbální pozici je častější než infinitiv, neboť podmětový infinitiv má zpravidla extrapozici (viz 15.11.1) a nadto je omezen na predikace hodnotící a identifikující. Naproti tomu gerundiální podmět je omezen sémantickým typem predikace jen do té míry jako podmět větný.
Případy, kdy lze užít v podmětu obou tvarů, jsou dost řídké, např. ve výrocích obecné platnosti: <I>Seeing is believing.</I> / <I>To see is to believe.</I> Vidět znamená uvěřit. V jednotlivých případech bývá často obvyklý jen jeden z obou tvarů, srov. <I>talking mends no holes</I> mluvením se nic nespraví – <I>to err is human</I> chybovat je lidské. Oba tvary rovněž mohou označovat konkrétní děj aktuální, např. <I>Confiding in him was a mistake.</I> / <I>To confide in him was a mistake.</I> Svěřit se mu byla chyba. Nicméně vyjadřování konkrétního realizovaného děje je u infinitivu, zejména v preverbální pozici, dost řídké, neboť infinitiv primárně vyjadřuje slovesný děj abstraktně (potenciálně) bez zřetele k jeho realizaci. Naproti tomu pro gerundium je vyjadřování konkrétních dějů příznačné. Gerundiu bývá dále přisuzována obecnější platnost, kdežto infinitivu odkazování k jednotlivé příležitosti, srov. <I>Learning a language is a great deal more than the acquisition of a mechanical skill.</I> (Christophersen 18) Učení se jazyku je mnohem více než osvojení si mechanické dovednosti. – <I>To learn a foreign language would be advantageous.</I> Naučit se cizímu jazyku by bylo výhodné. Avšak ani toto rozlišení se neuplatňuje obecně, srov. <I>To yawn</I> / <I>Yawning is impolite.</I> Zívat / zívání je nezdvořilé.
Není-li konatel děje označovaného podmětovým gerundiem vyjádřen, je implikován všeobecný činitel, např. <I>Working in a gown shop is a very different proposition from working in a greengrocery shop.</I> (Carter 138) Práce (pracování, zaměstnání) v oděvním obchodě je něco zcela jiného než práce v zelinářství. (Pracuje-li člověk...) <I>Sailing on the lake is great fun.</I> Plachtění na jezeře je výborná zábava. Kontextově i situačně může však být implikován i konkrétní činitel, např. <I>Putting it off won’t make it any easier.</I> Odkládání (to, že to já / ty / on / my atd. odkládáme) to nikterak neusnadní.
Konatel gerundiálního děje může dále být životný aktant mající v příslušné větné struktuře formu předmětu, např. <I>Not having enough money taught her to economize.</I> To, že neměla dost peněz, ji naučilo hospodařit (Neodstatek peněz...). <I>Sailing on the lake is great fun for them.</I> Plachtění na jezeře je pro ně výborná zábava.
Není-li konkrétní činitel gerundiálního děje implikován větnou stavbou, má nejčastěji formu posesivní, např. <I>His leaving no address was most inconvenient.</I> To, že nezanechal adresu, bylo velmi nepříhodné. <I>Women’s saying things like that revolts me.</I> Pobuřuje mě, když ženy říkají takové věci. Řidčeji se vyskytuje tvar neposesivní (u o<I>s</I>obních zájmen nominativ), např. <I>They being my friends makes the matter somewhat awkward.</I> To, že jsou mými přáteli, činí tu záležitost poněkud trapnou. <I>Women saying things like that revolts me.</I> Pobuřuje mě, když ženy říkají takové věc. Neposesivní tvar se však dosud často kritizuje jako nesprávný, neboť <I>ing</I>-ový tvar se v této vazbě zčásti chová jako gerundium, tj. řídící člen, neboť určuje tvar přísudkového slovesa, avšak vůči neposesivnímu tvaru se chová jako člen závislý (participiální modifikátor). Vazba se označuje jako <I>fused participle.</I>
V hovorovém jazyce se podmětové gerundium vyskytuje též v extrapozici s anticipačním <I>it</I> v pozici podmětu, např. <I>It’s dangerous doing things like that.</I> Je nebezpečné dělat takové věci.
<note id="15.21/P01">Poznámka: Pravidelnou extrapozici gerundiálního podmětu s anticipačním <I>it</I> má vazba <I>it’s no use</I> / <I>good -ing</I>, např. <I>It’s no good</I> / <I>use crying over spilt milk.</I> Nemá cenu (smysl) plakat nad rozlitým mlékem. V podmětu se v této vazbě objevuje též <I>there</I> (zejména v americké angličtině): <I>There’s no use</I> / <I>good crying over spilt milk. </I></note>
Podmětové gerundium lze někdy nahradit obsahovou větou s <I>that</I> (v počáteční pozici obvykle po <I>the fact</I>, v extrapozici s anticipačním <I>it</I>), např. <I>Having achieved our aim is not enough.</I> / <I>The fact that we have achieved our aim is not enough.</I> / <I>It is not enough that we have achieved our aim.</I> (To,) že jsme dosáhli svého cíle, nestačí. / Nestačí, že jsme dosáhli svého cíle. <I>Its being so cold at this time of year is unusual.</I> / <I>It is unusual that it is so cold at this time of year.</I> Je neobvyklé, že je v tuto roční dobu tak chladno.
Zvláštní větný typ tvoří podmětové gerundium po existenciální konstrukci <I>there is.</I> V kladné formě nejčastěji odpovídá české jednočlenné větě slovesné reflexivní, např. <I>There was skating and tobogganing.</I> Bruslilo se a sáňkovalo se. V záporné formě má tento větný typ modální význam (vyjadřuje popření možnosti), např. <I>There</I>’<I>s no stopping him.</I> Nelze ho zarazit (Nedá se zarazit), viz 12.21.4c, d, 12.31.21c.'$
'290','0','15.22','15.22','V případech jako <I>Calling such conduct eccentric is putting it mildly</I> (Nazveme-li takové chování výstředním, je to mírná formulace), <I>That’s asking too much</I> (To je příliš velká žádost / Žádáte příliš mnoho) tvoří gerundium jmennou část přísudku. Srov. též výše uvedený příklad <I>Seeing is believing. Ing</I>-ový tvar po <I>be</I> může ovšem být též složkou průběhového tvaru, takže může dojít k dvojznačnosti, např. <I>Your putting up with his pranks is spoiling him.</I> (1) Gerundium: To, že mu trpíte jeho darebnosti, je rozmazlování. (2) Průběhový prézent: To, že mu trpíte jeho darebnosti, ho rozmazluje. <I>Ing</I>-ový tvar může být adjektivum, např. <I>It’s trying to be honest.</I> Je krušné být poctivý. Ve větě <I>When I say I’m not sure it’s trying to be honest</I> (Když říkám, že si nejsem jist, je to snaha (ve snaze) být upřímný) jde však o predikativní gerundium.
Gerundium se vyskytuje jako jmenná část přísudku i po předložce, např. <I>The pain was almost past bearing.</I> Bolest byla skoro nesnesitelná. <I>He is not above lending a hand.</I> Není povznesen nad to, aby přiložil ruku k dílu. Užívá se i po jiných sponových slovesech, např. <I>Nobody feels like playing second fiddle.</I> Nikomu se nechce hrát druhé housle. <I>Telling a half-truth often amounts to telling a lie.</I> Říci polopravdu je často totéž jako lhaní.'$
'291','0','15.23','15.23 Gerundium jako součást slovesné a adjektivní rekce',$
'292','0','15.23.1','15.23.1','Gerundium může doplňovat kterékoliv sloveso, jehož sémantika připouští doplnění dějovým substantivem. Konatel gerundiálního děje, je-li totožný s podmětem nadřazeného slovesa, se nevyjadřuje, např. <I>She is accustomed to getting what she wants.</I> Je zvyklá dostat (že dostane), co chce. <I>He denies knowing anything about it.</I> Popírá, že by o tom cokoliv věděl. Konatel gerundiálního děje může být i všeobecný, např. <I>I loathe bragging.</I> (1) Protiví se mi vychloubat se. (2) Protiví se mi, když se někdo / lidé vychloubají. Může též být implikován i konkrétní činitel jiný než podmět nadřazeného slovesa, např. <I>I suggest gaining permission first.</I> Navrhuji, abychom nejdříve získali svolení.
Konatel gerundiálního děje se rovněž nevyjadřuje, zahrnuje-li větná struktura předmětového aktanta, s nímž je konatel gerundiálního děje totožný, např. <I>Are you accusing me of having deliberately concealed this fact?</I> Obviňujete mě, že jsem tuto skutečnost záměrně zatajil? <I>The wet weather discouraged many people from going to the sports meeting.</I> Mokré počasí odradilo mnoho lidí, aby šli na sportovní utkání. Ojediněle může být v tomto případě konatel gerundiálního děje nejasný, např. <I>John warned us about going there.</I> (1) Jan nás upozornil, že tam půjde. (2) Jan nás upozornil, abychom tam šli.
Není-li specifický konatel gerundiálního děje obsažen ve větné struktuře, vyjadřuje se obdobně jako u podmětového gerundia posesivní formou nebo předmětovým tvarem, např. <I>I hope you don’t mind my having used your typewriter.</I> Doufám, že vám nevadí, že jsem použil váš psací stroj. <I>Mother always insisted on us having a party at Christmas.</I> Maminka vždycky naléhala, abychom měli o Vánocích večírek.
Posesivní tvar se užívá hlavně u zájmen osobních a vlastních jmen, avšak i v tomto případě je běžný též tvar neposesivní (u zájmen předmětový), např. <I>You may depend upon my</I> / <I>me not mentioning it.</I> Můžete se spolehnout, že se o tom nezmíním. <I>They joked about Jim’s</I> / <I>Jim being hen-pecked.</I> Žertovali o tom, že je Jim pod pantoflem. Posesivní tvar se i u předmětového gerundia pociťuje jako správnější (vazba s neposesivním tvarem se řadí k <I>fused particle</I>). V plurálu a u neživotných substantiv se užívá neposesivního tvaru, např. <I>I count on his parents fobidding it.</I> Počítám s tím, že mu to rodiče zakáží. <I>I’ve never dreamt of such a thing happening to me!</I> Nikdy se mi ani nesnilo, že by se mi něco takového mohlo přihodit. Vlivem školské gramatiky se však i u neživotných substantiv někdy vyskytne posesivní tvar, např. <I>He insisted on the rule’s being observed.</I> Trvá na tom, aby bylo pravidlo dodržováno. Je-li podmět gerundia rozvitý, zejména postmodifikací, tj. skládá-li se z několika slov, užívá se opět jen tvaru neposesivního, např. <I>We can’t risk the only remaining typist in the office falling ill.</I> Nemůžeme riskovat, že onemocní poslední písařka v kanceláři.
<note id="15.23.1/P01">Poznámka: V případech jako <I>I admire Mary’s</I> / <I>Mary taking care of her young brother</I> gerundium s posesivním tvarem vyjadřuje slovesný děj jako fakt i způsob, jakým je slovesný děj prováděn (Obdivuji, že / jak se Marie stará o svého malého bratra), kdežto vazba s neposesivním tvarem pouze děj jako fakt (Obdivuji, že se Marie stará...).</note>
V případech jako <I>I can’t convince her of his</I> / <I>Tom’s being trustworthy</I> (Nemohu ji přesvědčit, že je (Tom) důvěryhodný) je možný jen posesivní tvar (nikoliv *<I>I can’t convince her of him</I> / <I>Tom being trustworthy</I>). Naproti tomu v případech jako <I>I caught a glimpse of him</I> / <I>Paul boarding a bus</I> (Zahlédl jsem ho / Pavla, jak nastupuje do autobusu), je možný jen neposesivní tvar, neboť zde je <I>ing</I>-ový tvar participium.'$
'293','0','15.23.11','15.23.11','Četná slovesa se pojí s přímým gerundiálním předmětem (viz 13.31.35), např. <I>She could not recall having ever met anyone of that name.</I> Nemohla si vzpomenout, že by se kdy setkala s někým toho jména. <I>Nobody relishes being sent on a fool’s errand.</I> Nikdo nemá potěšení z toho, je-li poslán na zbytečnou pochůzku (je-li vyveden aprílem). <I>He escaped being punished.</I> Unikl potrestání.
Po slovesech <I>attempt</I>, <I>try</I> snažit se, pokoušet se, <I>like</I> mít rád, <I>dislike</I> nemít rád, <I>love</I> milovat, <I>hate</I> nenávidět, <I>bear</I>, <I>endure</I> snášet, <I>prefer</I> dávat přednost, <I>fear</I>, <I>dread</I> bát se, <I>intend</I> mít v úmyslu, <I>neglect</I> zanedbat, <I>regret</I> litovat, <I>remember</I> pamatovat si, <I>begin</I>, <I>start</I> začít, <I>continue</I> pokračovat, <I>cease</I> přestat, <I>plan</I> plánovat, <I>scorn</I> pohrdat aj. gerundiální předmět alternuje s předmětem infinitivním, např. <I>She can’t bear being scolded</I> / <I>to be scolded.</I> Nemůže snést, když je hubována. <I>It started raining.</I> Začalo pršet. <I>It’s starting to rain.</I> Začíná pršet. <I>I prefer typing</I> / <I>to type all my letters.</I> Raději všechny své dopisy píši na stroji. <I>I propose starting</I> / <I>to start early.</I> Navrhuji, abychom vyjeli brzo. <I>What do you intend doing</I> / <I>to do?</I> Co zamýšlíte dělat? Úplná zaměnitelnost obou forem je však dost řídká, většinou se uplatňuje větší či menší diferenciace (v souladu s rozdílem ve významu obou tvarů, viz 15.21). Tak infinitiv po <I>remember</I> odkazuje na budoucnost (např. <I>remember to post the letter</I> pamatuj na to, abys poslal ten dopis / nezapomeň poslat ten dopis), kdežto gerundium (i přítomné) na minulost <I>I remember posting</I> / <I>having posted the letter</I> pamatuji se / vzpomínám si, že jsem ten dopis poslal). Po <I>stop</I> má gerundium funkci předmětu, např. <I>stop arguing</I> přestaňte se dohadovat, kdežto infinitiv je příslovečné určení účelu, např. <I>He stopped to consult his notes.</I> Zarazil se, aby se podíval do poznámek (srov. <I>He stopped consulting his notes.</I> Přestal nahlížet do poznámek). <I>Try</I>, <I>attempt</I> s gerundiem znamenají „zkusit, pokusit se“, s infinitivem „snažit se“, srov. <I>I’ll try to come early.</I> Vynasnažím se přijít brzo. – <I>Have you ever tried walking on stilts?</I> Zkoušel jste někdy chodit na chůdách? Po <I>dread</I> a <I>regret</I> se infinitiv vyskytuje hlavně v ustálených spojeních <I>I dread to think of it</I> bojím se na to pomyslet, <I>I regret to say that...</I> s politováním (bohužel) musím říci, že... vedle gerundiální konstrukce <I>I dread having to visit the dentist.</I> Mám hrůzu z toho, když musím jít k zubnímu lékaři. <I>I regret being unable to help.</I> Lituji, že nemohu pomoci.
<note id="15.23.11/P01">Poznámka: Také předmětové gerundium má někdy fakultativní extrapozici, např. <I>I sometimes find it difficult making both ends meet</I> (srov. <I>I sometimes find making both ends meet difficult</I>). Někdy je pro mne těžké (finančně) vyjít.</note>'$
'294','0','15.23.12','15.23.12','Gerundiální doplnění je časté po předložce, a to jak u sloves intranzitivních, tak monotranzitivních a komplexně tranzitivních, např. <I>admit to</I> přiznat se, <I>approve of</I> schvalovat, <I>arrange for</I> zařídit, <I>blush at</I> rdít se, <I>boast of</I> chlubit se, <I>brag about</I> vychloubat se, <I>comment upon</I> komentovat, <I>concentrate on</I> soustředit se, <I>consent to</I> souhlasit, <I>cope with</I> zvládnout, vypořádat se, <I>count on</I> spoléhat, <I>decide on</I> rozhodnout se, <I>depend on</I> spoléhat se, <I>engage in</I> zabývat se, <I>guard against</I> střežit (se), <I>hear of</I> / <I>about</I> slyšet, <I>indulge in</I> hovět si, <I>insist on</I> trvat (na), <I>laugh at</I> smát se, <I>marvel</I>, <I>wonder at</I> divit se, <I>persist in</I> setrvávat (v), <I>protest against</I> protestovat, <I>provide against</I> učinit opatření (proti), <I>read of</I> / <I>about</I> číst, <I>rebel against</I> bouřit se, <I>rejoice at</I> radovat se, <I>refrain from</I> zdržet se (čeho), <I>succeed in</I> mít úspěch, <I>talk of</I> / <I>about</I> mluvit, <I>write of</I> / <I>about</I> psát aj. (viz 13.36); po pasivu sloves vyjadřujících působení na citový nebo mentální stav, např. <I>be amazed</I>, <I>astonished</I>, <I>astounded at</I> být úžaslý, žasnout, <I>be amused at</I> být pobaven, <I>be delighted at</I> být nadšen, <I>be disappointed at</I> být zklamán, <I>be disgusted at</I> být znechucen, <I>be dismayed at</I> být poděšen, postrašen, <I>be excited at</I> / <I>by</I> být vzrušen, <I>be horrified at</I> / <I>by</I> zhrozit se, <I>be justified in</I> být oprávněn, <I>be pleased at</I> / <I>with</I> být potěšen, <I>be puzzled at</I> / <I>by</I> být zmaten, <I>be shocked at</I> být šokován aj.; jako druhý (předložkový) předmět po přímém předmětu u sloves komplexně tranzitivních, např. <I>absolve sb. from</I> zprostit, <I>accuse sb. of</I> obžalovat, <I>cajole</I>, <I>coax sb. into</I> lichocením přimět, <I>caution sb. about</I> varovat, upozornit, <I>coerce sb. into</I> donutit, <I>convict sb. of</I> usvědčit, <I>cure sb. of</I> vyléčit, <I>deter sb. from</I> odstrašit, <I>discourage sb. from</I> odradit, <I>dissuade sb. from</I> zrazovat (od, před), <I>entice sb. into</I> zlákat, <I>force sb. into</I> (do)nutit, <I>goad sb. into</I> dohnat, pobízet, <I>prevent sb. from</I> zabránit, <I>provoke sb. into</I> vyprovokovat, <I>remind sb. of</I> připomenout, <I>save sb. from</I> zachránit, <I>scare sb. into</I> postrašit (tak, že), <I>suspect sb. of</I> podezírat aj. (viz 13.38). Gerundiální vazba zde zpravidla alternuje s předmětem substantivním; vedle předložkové vazby bývá též často věta vedlejší a/nebo infinitiv.
Např. <I>He delights in teasing his younger brother.</I> Činí mu potěšení škádlit (pošťuchovat) mladšího bratra. (Srov. <I>He delights to prove his brother wrong.</I> Činí mu potěšení dokázat, že se jeho bratr mýlí.) <I>I don’t wonder at her being offended.</I> Nedivím se, že je uražena. (Srov. <I>I don’t wonder that she is offended.</I>) <I>He was amused at being the centre of attention.</I> Byl pobaven, že je středem pozornosti. (Srov. <I>He was amused to see that he was the centre of attention.</I>) <I>She was disgusted at having nowhere to wash.</I> Byla znechucena, že se neměla kde umýt. <I>You are fully justified in demanding that.</I> Jste plně oprávněn to žádat. <I>I cautioned him against being late.</I> Upozornil jsem ho, aby se neopozdil. (Varoval jsem ho, aby nepřišel pozdě.) (Srov. <I>We were cautioned not to drive fast.</I> Byli jsme upozorněni, abychom nejeli rychle.) <I>I will content myself with suggesting a few points.</I> Spokojím se s navržením několika bodů. (Srov. <I>I’ll content myself with a cup of tea.</I> Spokojím se s šálkem čaje.) <I>They convinced me of there being no cause for anxiety.</I> Přesvědčili mě, že není důvodu k obavám. (Srov. <I>They convinced me that there was no cause for anxiety.</I>) <I>Failure did not deter him from trying again.</I> Nezdar ho neodstrašil od dalšího pokusu. (Srov. <I>Failure did not deter him from another attempt.</I>) <I>I suspect him of having made it up.</I> Mám podezření, že si to vymyslil. (Srov. <I>I suspect that he made it up.</I>)'$
'295','0','15.23.2','15.23.2','Gerundium se často vyskytuje jako doplnění adjektiva, většinou po předložce, např. <I>(be) afraid of</I> bát se, <I>aghast at</I> zděšen, <I>(be) angry at</I> / <I>about</I> zlobit se, <I>averse to</I> / <I>from</I> nechtějící, <I>aware</I>, <I>conscious of</I> vědomý, <I>capable of</I> schopný, <I>careful about</I> opatrný, <I>certain of</I> jistý, <I>clever at</I> chytrý, šikovný, <I>confident of</I> mající důvěru, jistotu, <I>content with</I> spokojený, <I>desirous of</I> žádostivý, přející si, <I>efficient in</I> výkonný, <I>(be) fond of</I> mít rád, <I>fortunate in</I> šťastný, <I>glad of</I> / <I>about</I> rád, <I>good</I> / <I>bad at</I> (<I>he is good</I> / <I>bad at skating</I> jde / nejde mu bruslení), <I>happy about</I> šťastný, <I>hopeless at</I> beznadějný, <I>indignant at</I> rozhořčený, rozhorlený, <I>keen on</I> dychtivý, horlivý, <I>(be) long in</I> dlouho trvat, <I>lucky in</I> šťastný, <I>(be) mistaken in</I> mýlit se, <I>(be) mad at</I> / <I>about</I> zlobit se, <I>persistent in</I> vytrvalý, <I>proud of</I> pyšný, <I>resentful of</I> rozmrzelý, <I>resolute in</I> pevný, cílevědomý, <I>sceptical of</I> skeptický, <I>sure of</I> jistý, <I>successful in</I> úspěšný, <I>terrible at</I> hrozný, <I>worth</I> hodný (čeho), <I>zealous in</I> horlivý aj.
Gerundiální předmět zpravidla alternuje s předmětem substantivním, často též infinitivním a větným. Např. <I>I was aghast at Bill’s hitting her.</I> Byl jsem ohromen (zděšen), že ji Bill udeřil. (Srov. <I>I was aghast that Bill hit her.</I>) <I>Are you aware of having taken my keys?</I> Jste si vědom, že jste vzal moje klíče? (Srov. <I>Are you aware that you have taken my keys?</I>) <I>You were fortunate in winning his support.</I> Měl jste štěstí, že jste získal jeho podporu. (Srov. <I>You were fortunate to win his support.</I>) <I>He was indignant at his word being doubted.</I> Byl rozhorlen, že se pochybuje o jeho slovu. <I>She was long in replying.</I> Dlouho neodpovídala. <I>It’s worth noting that</I>... Stojí za povšimnutí, že...
Mezi gerundiálním a infinitivním doplněním je někdy významový rozdíl, např. <I>His knock was slow in being answered.</I> Chvíli trvalo, že se na jeho zaklepání ozvala odpověď. <I>He is not slow to assert himself.</I> Umí se prosadit (dispozice k ději). <I>I am afraid of antagonizing him.</I> Bojím se, že si ho znepřátelím. – <I>I am afraid to antagonize him.</I> Bojím se ho znepřátelit.
Po adjektivech jako <I>aghast</I>, <I>angry</I>, <I>indignant</I>, <I>glad</I>, <I>happy</I> apod., podobně jako po participiích typu <I>astonished</I>, <I>delighted</I>, <I>pleased</I>, <I>puzzled</I> aj. (viz 15.23.12), vyjadřuje předložková vazba původce (příčinu) stavů jimi označovaných, srov. <I>He was angry at being kept waiting.</I> Zlobil se, že ho nechali čekat.
U predikativních adjektiv, zejména deverbativních, jsou vazby tohoto typu často projevem tendence k nominálnímu vyjadřování, srov. verbální ekvivalenty v češtině. <I>She is desirous of perfecting</I> / <I>to perfect her English.</I> Přeje si zdokonalit svou angličtinu. <I>She is contemptuous of dancing with boys of her own age.</I> Pohrdá tančením s chlapci svého věku. Tyto vazby jsou příznačné pro knižní, formální styl.
<note id="15.23.2/P01">Poznámka: Gerundiální doplnění mají též původní adjektiva a adverbia <I>next</I>, <I>near</I>, která se však dnes už blíží předložkám, např. <I>He came very near (to) being knocked down by a bus.</I> Skoro ho porazil autobus.</note>'$
'296','0','15.24','15.24','Gerundium se dále vyskytuje ve funkci substantivního modifikátoru, a to jak v prepozici, tak v postpozici.
S gerundiální premodifikací substantiva se setkáváme v případech jako <I>chewing gum</I> žvýkací guma, <I>copying machine</I> rozmnožovací stroj, <I>dining table</I> jídelní stůl, <I>filling station</I> čerpací stanice, <I>ironing board</I> žehlicí prkno, <I>sleeping pill</I> pilulka na spaní, <I>spending money</I> kapesné, <I>swimming pool</I> plovárna, <I>washing machine</I> pračka aj.; <I>boiling point</I> bod varu, <I>living standard</I> životní úroveň, <I>selling price</I> prodejní cena, <I>flying time</I> doba letu aj.
Gerundiální premodifikace se od participiální liší intonačně a sémanticky. Tvoří s řídícím substantivem jednu intonační jednotku s klesavou křivkou a hlavním přízvukem na prvním členu a vedlejším, popř. druhým hlavním přízvukem na substantivu. Odlišná sémantika je zřejmá z parafrází, srov. <I>drinking water</I> pitná voda = <I>water for drinking</I> voda na pití – <I>running water</I> tekoucí voda = <I>water that runs</I> voda, která teče; <I>coughing fit</I> záchvat kašle = <I>a fit of coughing</I> – <I>convincing arguments</I> přesvědčivé argumenty = <I>arguments that convince</I> argumenty, které přesvědčují.
Gerundiální postmodifikace substantiv se vyskytuje po předložkách. Blíží se závislosti rekční, neboť možnost užít gerundiální postmodifikace závisí na jednotlivých substantivech. Často alternuje s infinitivem nebo větou vedlejší. Substantiva s gerundiální postmodifikací jsou např. <I>advantage of</I> / <I>in</I> výhoda, <I>anger</I>
<I>at</I> hněv, <I>attempt at</I> / inf. pokus, snaha, <I>capacity for</I> / inf. schopnost, <I>certainty of</I> / <I>that</I> jistota, <I>chance of</I> / inf. naděje, možnost, <I>circumstance of</I> / <I>that</I> okolnost, <I>desire of</I> / inf<I>.</I> přání, touha, <I>disappointment at</I> zklamání, <I>fact of</I> / <I>that</I> fakt, skutečnost, <I>fear of</I> obava, strach, <I>honour of</I> / inf. čest, <I>hope of</I> / <I>that</I> naděje, <I>idea of</I> / <I>that</I> myšlenka, představa, <I>intention of</I> / inf. úmysl, <I>joy at</I> radost, <I>merit of</I> / <I>in</I> zásluha, <I>necessity of</I> nutnost, <I>need for</I> potřeba, <I>pleasure at</I> / <I>in</I> / inf. radost, potěšení, <I>possibility of</I> / <I>that</I> možnost, <I>probability</I>, <I>likelihood of</I> / <I>that</I> pravděpodobnost, <I>problem of</I> problém, <I>question of</I> otázka, <I>story</I>, <I>rumour of</I> / <I>that</I> pověst, <I>view of</I> / <I>that</I> názor, <I>way of</I> / inf. způsob aj. Např. <I>There are certain advantages in living alone.</I> Má to určité výhody, bydlí-li člověk sám. <I>I haven’t the least intention of coming (to come).</I> Nemám ani v nejmenším v úmyslu přijít. <I>The idea of getting up (that I should get up) at six is repulsive to me.</I> Představa, že bych vstávala v šest, mě odpuzuje. <I>Essentially the problem of self-preservation is one of maintaining a state of equilibrium.</I> (Moray 94) Problém sebezáchovy je v podstatě problém udržení stavu rovnováhy. <I>There was no question of my going with them.</I> Nepřipadalo v úvahu, že bych šel s nimi. <I>I was spared the necessity of answering.</I> Byl jsem ušetřen nutnosti odpovědět. <I>There was no sign of the rain stopping.</I> Nevypadalo, že by mohlo přestat pršet. <I>Is there any truth in the story</I> / <I>rumour of a thief’s having broken (that a thief has broken) into the house?</I> Je něco pravdy na té pověsti, že se do domu vloupal zloděj? <I>This is not an explanation of the facts but only another way of describing them.</I> (Smith 221) To není vysvětlení faktů, nýbrž jen jiný způsob, jak je popsat.'$
'297','0','15.25','15.25 Gerundium ve funkci příslovečného určení','Gerundium se užívá v některých typech příslovečného určení, většinou po předložce. Bezpředložkové gerundium se vyskytuje pouze jako určení cíle po slovesech pohybu (srov. cílový infinitiv 15.16.2), např. <I>She’s gone (out) shopping.</I> Šla nakoupit. <I>Do you often go swimming?</I> Chodíte často plavat? <I>He sometimes takes me out hunting.</I> Někdy mě vezme s sebou na hon.
<note id="15.25/P01">Poznámka: V případě <I>He came running</I> (Přiběhl) jde o participium, srov. <I>he came and he was running</I> na rozdíl od <I>he went swimming</I> = <I>he went for a swim</I> šel si zaplavat.</note>
Jako časové určení se gerundium vyskytuje v případech jako <I>After living for some time at high altitudes the number of these corpuscles is increased.</I> (Smith 23) Když se žije nějaký čas ve velkých výškách, počet těchto krvinek se zvětší. <I>On my entering the room all conversation stopped.</I> Když jsem vstoupil do místnosti (při mém vstupu do místnosti), všechen hovor ustal.
Gerundiální určení způsobu bývá nejčastěji po předložce <I>by</I> (lze je však většinou řadit i k určení prostředku, neboť je možno se ptát jak <I>in what manner?</I>, tak <I>by what means?</I>, srov. české <I>tak</I> i <I>tím</I>), např. <I>The linguist can provide insights about the nature of language by describing it accurately and comprehensively.</I> Lingvista může poskytnout vhled do podstaty jazyka tím, že ho přesně a celkově popíše. <I>By being careful about small sums our savings will grow.</I> Tím, že jsme opatrní na malé částky, naše úspory rostou.
Gerundium je časté v určení způsbu přirovnáním po <I>as</I> a <I>than</I> (alternuje zde s infinitivem), např. <I>It’s quicker than going (to go) by train.</I> Je to rychlejší než jet vlakem. <I>It wouldn’t take so long as going (to go) by train.</I> Netrvalo by to tak dlouho, jako kdyby se jelo vlakem (viz 13.41.23a).
Určení prostředku uvádějí předložky <I>by</I>, <I>through</I>, <I>by means of</I> aj., např. <I>He makes a living by teaching French and German.</I> Živí se tím, že vyučuje francouzštinu a němčinu. <I>We lost ourselves through not knowing the way.</I> Zabloudili jsme, protože jsme neznali cestu (<I>through</I> lze též interpretovat příčinně, viz 13.41.23c).
Velmi časté je gerundiální určení průvodních okolností (po předložkách <I>without</I>, <I>instead of</I>, <I>far from</I>, <I>apart from</I>, <I>in addition to</I>, <I>besides</I> aj.), např. <I>Without sharing the views you express may I ask why you express them?</I> Aniž sdílím názory, které vyjadřujete, mohu se zeptat, proč je vyjadřujete? <I>Often, jobs are taken without the parent knowing.</I> (Carter 144) Zaměstnání jsou často přijímána, aniž o tom rodič ví. <I>Sunday, far from being a day of rest, was in some ways tougher than a weekday.</I> (Lee 217) Neděle zdaleka nebyla dnem odpočinku, nýbrž byla v některých ohledech těžší než všední den. <I>Apart from being aesthetically pleasing, these perforations absorb some of the vehicle noise.</I> Nehledě na to, že působí esteticky, tyto perforace absorbují část dopravního hluku. <I>In deciding whether perfection is possible in a second language, it has to be borne in mind that measuring language competence... is no simple matter.</I> (Christophersen 53) Při rozhodování, zda je dokonalost v druhém jazyce možná, je třeba mít na mysli, že měření jazykové kompetence není jednoduchá záležitost.
Gerundiální určení příčiny bývá po předložce <I>for</I>, např. <I>It serves you right for not heeding my warning.</I> Dobře ti tak, měl jsi dbát na moje varování. <I>He swore at me for being in the way.</I> Klel (nadával), že mu stojím v cestě. Také účelové určení mívá předložku <I>for</I> (vedle druhotných předložek <I>for the purpose of</I>, <I>with the object of</I>, <I>with a view to</I>, <I>with the intention of</I> aj.), např. <I>The motor serves for driving the shaft.</I> Motor slouží k pohánění hřídele. <I>He did it with a view to appeasing her.</I> Udělal to, aby ji ukonejšil.
Gerundia se užívá i v dalších příslovečných funkcích, např. jako určení výsledku (<I>I talked him into going with us</I> umluvil jsem ho, aby šel s námi) aj.
Gerundium též může vyjadřovat agense v pasivu, srov. <I>We were interrupted by a knock at the door, followed by its opening for the entrance of the night watchman.</I> Byli jsme přerušeni zaklepáním na dveře, které se nato otevřely, a vstoupil noční hlídač.
Stejně jako u jiných gerundiálních vazeb nevyjádřený konatel gerundiálního děje je většinou totožný s podmětem určitého slovesa, např. <I>She went on without paying the least attention to my remarks.</I> Pokračovala, aniž by věnovala mým poznámkám nejmenší pozornost; nebo s předmětem určitého slovesa, např. <I>She is always scolding me for being lazy.</I> Pořád mě hubuje, že jsem líný. Bývá jím též všeobecný činitel, např. <I>Before embarking on this question, it is essential to know that...</I> Než se pustíme do této otázky, je podstatné vědět, že... <I>On lowering the temperature the reaction rate decreases.</I> Při snížení teploty reakce probíhá pomaleji. Jinak se odlišný konatel gerundiálního děje vyjadřuje stejnými prostředky jako v jiných případech (viz 15.21, 15.23), srov. <I>His cigarette burned down without him noticing.</I> Cigareta mu dohořela, aniž si toho všiml. <I>The evening passed without anybody’s putting in an appearance.</I> Večer uběhl, aniž se někdo ukázal (objevil).'$
'298','0','15.3','15.3 Participium','Anglickému participiu v češtině odpovídá jednak přídavné jméno slovesné, jednak přechodník. Systém participiálních forem viz 8.85.3.'$
'299','0','15.31','15.31 Participium ve funkci přívlastku','Atributivní funkci, odpovídající českému přídavnému jménu slovesnému, popř. i neslovesnému, má v angličtině jak přítomné, tak minulé participium. Atributivní <I>ing</I>-ové participium má pouze tvary přítomné (aktivní a pasivní), nikoliv minulé.'$
'300','0','15.31.1','15.31.1','Premodifikace přítomným participiem je omezena většinou jen na slovesa intranzitivní a tranzitivní s vypustitelným předmětem, a to hlavně na případy, v nichž participium vyjadřuje charakteristickou nebo trvalou vlastnost, např. <I>developing (emerging) countries</I> rozvojové země, <I>a squeaking door</I> vrzající dveře, <I>a weeping willow</I> smuteční vrba, <I>an entertaining person</I> zábavný člověk, <I>a house with a winding staircase</I> dům s točitým schodištěm apod. Případy, kdy participium označuje dočasnou (aktuální) vlastnost, jsou řidčí, např. <I>a growing tendency</I> vzrůstající tendence, <I>a vanishing view</I> mizící (ztrácející se) pohled (výhled), <I>extenuating circumstances</I> polehčující okolnosti, <I>deafening noise</I> ohlušující hluk, <I>diminishing food supplies</I> zmenšující se zásoby potravy, <I>the visiting team</I> hostující mužstvo aj. Participiální vyjádření aktuální vlastnosti je zejména omezeno v případě modifikace životného aktanta. Jsou přijatelné případy jako <I>She wrapped the shivering boy in her coat.</I> Zabalila třesoucího se chlapce do svého kabátu. <I>He patted the crying girl on the head.</I> Pohladil plačící děvčátko po vlasech. Avšak *<I>Whose is the barking dog?</I> Čí je ten štěkající pes? (na rozdíl od <I>a barking dog never bites</I> pes, který štěká, nekouše) se pociťuje jako pochybné.
Premodifikující participium je přijatelnější, je-li samo premodifikováno, např. <I>a self-defeating argument</I> sám sebe potírající argument, <I>a quickly spreading epidemic</I> rychle se šířící epidemie.
Atributivní participium odpovídá vztažné větě, srov. <I>a leaking pot</I> tekoucí hrnek = <I>a pot that leaks</I> hrnek, který teče, <I>a squeaking board</I> vrzající prkno = <I>a board that squeaks</I> prkno, které vrže, <I>the shivering boy</I> třesoucí se chlapec = <I>the boy who is shivering</I> chlapec, který se třese. Rozdíl mezi dějem probíhajícím aktuálně a dějem obecnější platnosti je v participiální formě neutralizován.
Participia snadno přecházejí v adjektiva. Mohou pak být intenzifikována a stupňována, např. <I>a very becoming dress</I> velmi slušivé šaty, <I>a most astonishing piece of news</I> velmi překvapující zpráva; podobně <I>a fitting description</I> výstižný popis, <I>an imposing old lady</I> impozantní stará dáma, <I>a charming girl</I> roztomilá dívka, <I>interesting developments</I> zajímavý vývoj, <I>an insulting remark</I> urážlivá poznámka apod. (viz 6.7).
V postpozici se atributivního přítomného participia užívá obdobně jako v češtině, tj. je-li doplněno předmětem nebo příslovečným určením, např. <I>In psychology, we attempt to state the laws underlying human behaviour.</I> (Mackay 17) V psychologii se pokoušíme formulovat zákony, na nichž se zakládá lidské chování. <I>As an example take a baby learning to walk.</I> (Mackay 137) Jako příklad vezměme dítě učící se chodit. <I>We passed a sign pointing to the village.</I> (Roiphe 69) Minuli jsme ukazatel ukazující k vesnici. Ani postponované přítomné participium není elipsa průběhového tvaru, nýbrž odpovídá vztažné větě (s neutralizací aktuálního a obecného děje), srov. <I>the children going to school</I> (1) <I>the children who go to school</I> děti chodící do školy; (2) <I>the children who are going to school</I> děti jdoucí do školy. O tom, že nejde o elipsu průběhového tvaru, svědčí možnost tvořit atributivní přítomné participium od sloves netvořících průběhové tvary, např. <I>packages weighing over twenty pounds</I> balíky vážící přes dvacet liber, <I>a box containing cigarettes</I> krabice obsahující cigarety.
Atributivní participium nemá minulý tvar, srov. <I>The teacher punished the boy who had broken the window.</I> Učitel potrestal chlapce, který rozbil okno. Nikoliv *<I>The teacher punished the boy having broken the window.</I> Na rozdíl od češtiny však má tvar pasivní, např. <I>The use of this technique depends on the language being taught.</I> Použití tohoto postupu závisí na jazyku, kterému se vyučuje.'$
'301','0','15.31.2','15.31.2','Atributivní minulé participium má většinou pasivní význam (tj. je tvořeno od tranzitivních sloves). V premodifikaci je jeho užívání omezenější než v češtině. V této pozici má nejčastěji rezultativní význam, např. <I>a broken window</I> rozbité okno, <I>a torn dress</I> roztržené šaty, <I>worn shoes</I> obnošené boty, <I>applied art</I> užité umění, <I>veiled threats</I> zastřené hrozby apod. Avšak ani v rezultativním významu se neužívá obecně. Je sice <I>the lost key</I> ztracený klíč, ale nikoliv *<I>the found key</I> nalezený klíč; <I>the damaged car</I> poškozený vůz, <I>the stolen car</I> ukradený vůz, ale nikoliv *<I>the bought car</I>. V nerezultativním významu je ještě řidší, např. <I>a shared element</I> společný (sdílený) člen, <I>guided missiles</I> řízené střely, <I>a trusted friend,</I> přítel, k němuž máme důvěru, ale nikoliv *<I>a believed friend</I> přítel, kterému věříme, *<I>the praised boy</I> chválený chlapec, *<I>the blamed boy</I> káraný chlapec. Někdy může mít participium jak rezultativní, tak procesuální význam, např. <I>a neglected child</I> zanedbané i zanedbávané dítě, <I>a mistreated child</I> dítě, s kterým se špatně zacházelo i zachází.
Premodifikující minulé participium, které samo o sobě není možné, je často přijatelné, je-li premodifikováno, srov. *<I>the mentioned case</I> zmíněný případ – <I>the above-mentioned case</I> výše zmíněný případ, *<I>the found manuscript</I> nalezený rukopis – <I>the recently found manuscript</I> nedávno nalezený rukopis.
Minulé příčestí s aktivním významem (od intranzitivních sloves) je řídké, např. <I>a retired army officer</I> armádní důstojník ve výslužbě, <I>a travelled man</I> zcestovalý člověk, <I>faded flowers</I> zvadlé květiny, <I>a healed wound</I> zhojená rána. Stejně jako minulé příčestí s pasivním významem spíše označuje trvalou vlastnost a je přijatelnější, je-li samo premodifikováno, srov. <I>a born orator</I> rozený řečník – <I>*a born child</I> narozené dítě – <I>a newly born child</I> novorozeně, *<I>the returned expedition</I> výprava, která se vrátila – <I>the recently returned expedition</I> výprava, která se nedávno vrátila.
Minulé příčestí, zejména pokud vyjadřuje duševní stavy, se snadno adjektivizuje. Adjektivní charakter participia se projevuje v intenzifikaci pomocí <I>very</I> a možností stupňování, např. <I>His face wore a very agitated</I> / <I>annoyed</I> / <I>bored</I> / <I>disgusted</I> / <I>embarrassed</I> / <I>excited</I> / <I>preoccupied</I> / <I>worried expression.</I> Jeho obličej měl velmi vzrušený / rozmrzelý / unuděný / znechucený / rozpačitý / vzrušený / zamyšlený / ustaraný výraz (viz 6.7).
Minulé příčestí se postponuje zčásti za stejných podmínek jako v češtině, tj. je-li rozvito, např. <I>One drawback of basic research is the amount of time spent on experiments that lead nowhere.</I> (Fraser 110) Jedna nevýhoda základního výzkumu je množství času věnovaného pokusům, které nikam nevedou. <I>The sun, risen behind the copse, threw long shadows from the trees south-westwards across the field.</I> (Adams 94) Slunce, vyšlé za mlázím, vrhalo od stromů dlouhé stíny jihozápadně přes pole. Na rozdíl od češtiny se však často postponuje i nerozvité minulé příčestí, a to většinou v případech, kdy není v premodifikaci přijatelné, např. <I>One or more of the assumptions made must be wrong.</I> (Smith 121) Jeden nebo více z učiněných předpokladů musí být chybný. <I>How big were the sums involved?</I> Jak velké byly částky, o které šlo? I v případech, kde je prepozice minulého příčestí možná, se dává přednost postpozici, např. <I>The results obtained show a small temperature dependence.</I> Obdržené výsledky ukazují malou závislost na teplotě. <I>The approach adopted allows simultaneous treatment of both forms.</I> Přijatý přístup umožňuje pojednat současně o obou formách.
Stejně jako atributivní přítomné participium i atributivní minulé participium je ekvivalentní vztažné větě, srov. <I>destroyed hopes</I> zmařené naděje = <I>hopes that have been destroyed</I> naděje, které byly zmařeny, <I>a Fournier picture come to life</I> Fournierův obživlý obraz = <I>a Fournier picture that has come to life</I> Fournierův obraz, který obživl.
<note id="15.31.2/P01">Poznámka: Rozdíl mezi samotným <I>received</I> a <I>being received</I> je obdobný rozdílu mezi prostým a průběhovým tvarem, srov. <I>the measures taken to prevent further deterioration of the environment</I> (vidově neutrální) opatření (u)činěná proti dalšímu zhoršování životního prostředí – <I>the measures being taken to prevent further deterioration of the environment</I> opatření (aktuálně) činěná proti dalšímu zhoršování životního prostředí.</note>'$
'302','0','15.32','15.32 Participium ve funkci přechodníku','Přítomné participium se často vyskytuje ve funkci přechodníku, který bývá řazen k doplňku podmětu (13.71.1). Jako doplněk podmětu se užívá i participium minulé. Tyto vazby obou participií však mají též i některé rysy určení příslovečných (viz 15.32.3).
<I>Ing</I>-ové participium má stejný formální systém jako český přechodník. Rozlišuje čas přítomný a minulý a rod činný a trpný (<I>asking</I> žádaje, <I>being asked</I> jsa žádán, <I>having asked</I> požádav, <I>having been asked</I> byv požádán). Na rozdíl od češtiny se ho však užívá častěji a vedle vazeb obdobných vazbám českým se vyskytují též vazby, které v češtině nemají strukturní obdobu.'$
'303','0','15.32.1','15.32.1','Participiální vazby s nevyjádřeným konatelem totožným s podmětem nadřazeného slovesa, např. <I>I lay on my bed, tossing restlessly.</I> Ležel jsem na lůžku a neklidně jsem se převracel (neklidně se převraceje). <I>I was engaged for five guineas per concert, paying my own travelling and hotel expenses.</I> (Moore 28) Byl jsem angažován za pět guineí za koncert, přičemž jsem si platil (platě si) cestovní výlohy a ubytování. <I>Having delimited the field of inquiry, we shall concentrate on the problem of equivalence on sentence level.</I> Když jsme si vymezili (vymezivše si) oblast zkoumání, soustředíme se na problém ekvivalence na rovině věty. <I>Being removed from school because of ill health, he received a rather unorthodox education.</I> Jelikož byl vzat (Jsa vzat) ze školy pro chatrné zdraví, dostalo se mu dost neortodoxního vzdělání.
Vzhledem k nadřazené větě participium vyjadřuje vztah časový (v případě participia přítomného současnost, v případě participia perfekta předčasnost), kauzální nebo různé průvodní okolnosti apod. (srov. různé spojky při větném vyjádření). Případy jako <I>the astonished porter obeyed, grumbling</I> (užaslý vrátný s hubováním uposlechl / uposlechl, hubuje) se blíží určení způsobu.
Zatímco v češtině je přechodník řídký a výrazně knižní (většinou se nahrazuje větou vedlejší, srov. ekvivalenty příkladů), v angličtině jsou vazby s přítomným participiem běžné v jazyce psaném i mluveném. V jazyce psaném se nadto nezřídka vyskytují i vazby s participiem perfekta.
Obdobnou vazbu tvoří i participium minulé, např. <I>Exhausted by the day’s strenuous activities, he stretched himself on the rug in front of the fire.</I> Vyčerpán celodenní namáhavou činností, natáhl se na koberec před krbem. <I>First published in 1943, the book is still selling in the English speaking world.</I> (Moore 127) Prvně uveřejněna v r. 1943, v anglicky mluvícím světě se (ta) kniha stále prodává.'$
'304','0','15.32.2','15.32.2','Nevyjádřeným konatelem participiálního děje nemusí být podmět nadřazeného slovesa, nýbrž všeobecný konatel. V češtině se s touto vazbou setkáváme jen u některých ustrnulých přechodníkových výrazů, jinak jí nejčastěji odpovídá věta vedlejší s všeobecným činitelem v podmětu. V angličtině je tato vazba běžná u větných modifikátorů hodnotících způsob sdělení (viz 13.42.1), např. <I>Broadly speaking, the direct method is based on the situational approach.</I> Zhruba řečeno, přímá metoda je založena na situačním přístupu; dále v případech jako <I>Allowing for exceptions, the rule may stand.</I> Připustíme-li výjimky, pravidlo může zůstat. <I>The choice of method is not a simple matter, considering the many factors involved.</I> Volba metody není jednoduchá záležitost, uvážíme-li, jak mnoho faktorů je v ní zahrnuto. Podobně <I>Judging from appearances</I> / <I>Excepting a few details</I> / <I>Looking at it from his point of view</I> / <I>Assuming their cooperation, everything is all right.</I> Podle toho, jak vypadá / S výjimkou několika podrobností / Díváme-li se na to z jeho pohledu / Předpokládáme-li jejich spolupráci, je všechno v pořádku.
Tato vazba je omezena na více méně ustálené vazby (větné modifikátory, viz 13.42.1), jinak se mluví o <I>dangling participle,</I> viz 15.32.5.
Participium v tomto užití někdy přechází v předložky nebo spojky, např. <I>concerning</I>, <I>regarding</I> pokud jde o, co se týče, <I>barring</I> s vyloučením, <I>excepting</I> s výjimkou, <I>owing to</I> v důsledku, <I>supposing</I>, <I>providing</I>, <I>granting</I> za předpokladu, že aj.'$
'305','0','15.32.3','15.32.3','Obě uvedené participiální vazby se též vyskytují po některých spojkách (<I>although</I> ačkoliv, <I>as if</I>, <I>as though</I> jako kdyby, <I>if</I> jestliže, <I>unless</I> ledaže, <I>until</I> dokud, <I>when</I> když, až<I>, whether</I> ať, <I>while</I> zatímco aj.). Tyto vazby nemají v češtině obdobu, srov. <I>He frowned as though trying to recall something.</I> Zamračil se, jako kdyby se snažil na něco si vzpomenout. <I>Whether working or not, he has an air of an exceedingly busy man.</I> Ať pracuje nebo ne, vypadá jako nesmírně zaměstnaný člověk. <I>Don’t speak unless spoken to.</I> Mluv jen, když jsi osloven. <I>The classical Industrial Revolution, although ushered in by the cotton textile industry, was based essentially on coal, iron and steam power.</I> (Jones 90–91) Klasická průmyslová revoluce, ačkoliv byla zahájena bavlnářským průmyslem, se v podstatě zakládala na uhlí, železe a parní energii. <I>When excited he is apt to stutter.</I> Když je rozčilen, má sklon koktat.
Tyto vazby se většinou interpretují jako elipsa podmětu a určitého slovesa, srov. <I>Whether he is working or not, he has an air...</I>, <I>Don’t speak unless you are spoken to.</I> Proti této interpretaci však svědčí případy jako <I>while deeply respecting her I can’t help seeing her faults</I> (ačkoliv si jí hluboce vážím, nemohu nevidět její chyby), kde má úplná forma jen prostý tvar: <I>while I deeply respect her...</I> (nikoliv *<I>while I am deeply respecting her</I>). Na druhé straně však některá slovesa netvořící průběhové tvary netvoří ani tuto vazbu, srov. <I>*She frowned as if not understanding</I> (pouze <I>as if she did not understand</I>).'$
'306','0','15.32.4','15.32.4','V angličtině se dále vyskytují participiální vazby s vyjádřeným konatelem odlišným od podmětu nadřazené věty (absolutní vazba participiální). V češtině jim odpovídají věty uvedené různými spojkami podle toho, jaký sémantický vztah je mezi oběma predikacemi implikován (podobně jako u participiálních vazeb typu 15.32.1). Např. <I>He led the way down the slope, his shadow stretching behind him on the grass.</I> (Adams 17) Šel první dolů po svahu a jeho stín se za ním táhl po trávě. <I>Calculating devices go back to the abacus, however, the first genuine machine being that of the great French scientist and mystic, Blaise Pascal.</I> (Jones 377) Počítací přístroje však navazují na počitadlo, přičemž první skutečný stroj pochází od velkého francouzského vědce a mystika Blaise Pascala. <I>An artificial language, though designed primarily as an oral medium of communication, is equally a written langugage, there being no appreciable difference between its two forms.</I> Umělý jazyk, ačkoliv je konstruován (určen) především jako ústní prostředek komunikace, je rovněž psaným jazykem, neboť mezi oběma formami není patrný rozdíl. <I>All attempts at reconciliation having failed, nobody saw any reason for prolonging his or her stay.</I> Jelikož (když) všechny pokusy o usmíření selhaly, nikdo neviděl žádný důvod, aby nadále prodléval. <I>He stood by the window, his hands clasped behind him, his gaze fixed on the scene outside.</I> Stál u okna s rukama sepnutýma za zády a zrakem upřeným ven. <I>In those days young children dropped dead like chickens, their diseases not well understood.</I> (Lee 156) V těch dobách malé děti umíraly jako kuřata, neboť se jejich nemocem dobře nerozumělo.
Tato vazba se vyskytuje v psaném, zejména odborném jazyce.
<note id="15.32.4/P01">Poznámka: Ojediněle se vyskytuje i absolutní vazba infinitivní, např. <I>He confined himself to one point, the rest to be dealt with later.</I> Omezil se na jeden bod s tím, že o ostatním bude pojednáno později.</note>'$
'307','0','15.32.5','15.32.5','V psaném odborném jazyce se často vyskytuje participiální vazba, označovaná jako <I>dangling</I> (houpající se), <I>unattached</I> (nepřipojená), <I>wrongly attached</I> (chybně připojená) aj. Přestože se pociťuje jako nesprávná, je v odborném jazyce tak vžitá, že se většinou – alespoň v tomto funkčním stylu – připouští. Jde o participiální vazbu, jejíž konatel není vyjádřen, ani není totožný s podmětem nadřazeného slovesa, nýbrž je pouze implikován kontextem (větným nebo i širším). Implikovaný konatel je často autor nebo všeobecný činitel zahrnující autora a/nebo čtenáře, např. <I>Having established a basis for this theory, the next step is to analyse the structure and properties of the components.</I> Když jsme pro tuto teorii vytvořili základ, další krok je analyzovat strukturu a vlastnosti složek. <I>It will be useful therefore hereafter to refer to errors in performance as mistakes, reserving the term error to refer to the systematic errors of the learner.</I> (IRAL 1967, s. 167) Bude tedy nadále užitečné mluvit o chybách v performanci jako o <I>mistakes</I> a rezervovat termín <I>error</I> pro systematické chyby žáka.
Vazba je přijatelnější, jestliže je její podmět vyjádřen v řídící větě (byť i v jiné než v podmětové formě), např. <I>Having established a basis for this theory, our next step is...</I> Nebo je-li participium uvedeno spojkou, např. <I>The importance of this fact will emerge when discussing some examples of artificial nad natural selection.</I> (Smith 45) Důležitost tohoto faktu se ukáže, až budeme probírat některé příklady umělého a přirozeného výběru.
Jiné příklady výskytu této vazby se za přijatelné nepovažují, např. *<I>Having eaten our lunch, the rain stopped.</I> Když jsme snědli oběd, přestalo pršet.'$
'308','0','15.33','15.33 Participium ve funkci doplňku předmětu','Obě participia se vyskytují ve funkci doplňku předmětu (viz 13.72.1). V češtině častější než tato vazba, např. <I>they found him dying</I> / <I>injured at the foot of a cliff</I> (našli ho umírajícího / zraněného na úpatí útesu) je doplňková věta s <I>jak</I> nebo infinitiv, popř. předložková vazba, např. <I>I caught him rummaging in the drawers of my desk.</I> Přistihl jsem ho, jak prohrabává zásuvky mého psacího stolu. <I>I started the steak thawing.</I> Začal jsem řízek rozmrazovat.
Stejně jako adjektivní doplněk předmětu se participiální doplněk předmětu liší od přívlastku postavením, srov. <I>I saw his growing success.</I> Viděl jsem jeho rostoucí úspěch (přívlastek). – <I>I saw his success growing.</I> Viděl jsem, jak jeho úspěch vzrůstá (doplněk předmětu). Je-li participium rozvinuto dalšími členy, je postpozice obligatorní i u atributu, takže obě vazby nejsou formálně rozlišeny. Doplněk se však vyznačuje vztahem k nadřazenému slovesu (který se blíží závislosti rekční), kdežto přívlastek je volná modifikace substantiva, srov. <I>I caught the train leaving at 8.05.</I> Stihl jsem vlak odjíždějící v 8.05 (přívlastek, srov. <I>the train that leaves...</I>). – <I>I caught him leaving the house.</I> Chytil jsem ho, když odcházel / při odchodu z domu (doplněk předmětu, srov. <I>I caught him in the act of leaving</I> / <I>as he was leaving the house</I>)<I>.</I>
Participium v postavení za předmětem se navíc nemusí jednoznačně vztahovat k předmětu, nýbrž může též být doplňkem podmětu; <I>I caught him leaving the house</I> může též znamenat „Chytil jsem ho, když jsem vycházel domu“. Podobně <I>I saw him walking across the bridge</I> (1) Viděl jsem ho, jak jde přes msot; (2) Viděl jsem ho, když jsem šel / jda přes most.
Ani u doplňkového přítomného participia nejde o elipsu průběhového tvaru, neboť tuto vazbu tvoří i slovesa, která se v průběhových tvarech nevyskytují, srov. <I>I found myself not knowing what to do.</I> Shledal jsem, že nevím, co mám dělat.
Participiální doplněk předmětu se vyskytuje po slovesech smyslového vnímání <I>see</I> vidět, <I>hear</I> slyšet, <I>feel</I> cítit, <I>smell</I> cítit (čichem), <I>observe</I>, <I>watch</I> pozorovat, <I>witness</I> být svědkem aj., po nichž alternuje s infinitivem (s významovým rozdílem, viz 15.13.23). <I>He heard the rain beating against the window.</I> Slyšel déšť bít / jak déšť bije do okna. <I>I have seen it done.</I> Viděl jsem to udělat. Jiná slovesa s touto vazbou jsou <I>catch</I> chytit, přistihnout, <I>come upon</I> narazit na někoho, najít, <I>describe</I> popsat, <I>discover</I> odkrýt, odhalit, <I>find</I> najít, shledat, zjistit, <I>keep</I> nechat, <I>leave</I> nechat, <I>paint</I> malovat aj., např. <I>I kept the engine running.</I> Nechal jsem běžet motor. <I>I’ll keep my fingers crossed.</I> Budu držet palce. Po <I>want</I> se užívá pouze minulého participia, např. <I>He didn’t want it mentioned</I>. Nechtěl, aby se o tom mluvilo. <I>
Send</I> a <I>set</I> mají ve vazbě s předmětem a přítomným participiem význam kauzativní, např. <I>send sb. flying</I> odehnat, zahnat někoho. <I>His remark set me thinking.</I> Jeho poznámka mě přivedla k zamyšlení. <I>Set the machine going.</I> Spusťte stroj.
Podobně mají kauzativní význam vazby sloves <I>have</I> a <I>get</I> s předmětem a minulým participiem, např. <I>Where did you have it made?</I> Kde jste si to dal udělat? <I>Why didn’t you get the report t</I>y<I>ped</I>? Proč jste tu zprávu nedal napsat? Podmět v těchto vazbách však není vždy činitel, nýbrž též aktant zasažený dějem, který v češtině odpovídá dativu (viz 8.32.2), srov. <I>I had my travelling expenses paid.</I> Cestovní útraty mi byly hrazeny. <I>He got his wrist broken.</I> Zlomil si zápěstí. V případech jako <I>She had her head tilted</I> (Měla hlavu nakloněnou), <I>The car had a tyre ripped off</I> (Auto mělo jednu pneumatiku utrženou) je podmět lokativní (viz 13.14). Někdy je možná aktivní i pasivní interpretace, srov. <I>I had the car towed off</I> (1) Dal jsem auto odtáhnout; (2) Auto mi bylo odtaženo. Navíc může příčestí představovat přívlastek (viz 8.32.2, pozn. 2).
Obě slovesa se užívají i s přítomným příčestím, např. <I>I couldn’t get the car going.</I> Nemohl jsem nastartovat auto. <I>I won’t have you yelling at me.</I> Nepřipustím, abys na mne křičel. <I>Surely, you wouldn’t have me borrowing money.</I> Přece bys nechtěl, abych si vypůjčoval peníze. <I>He always has crowds attending his concerts.</I> Na jeho koncerty vždycky chodí davy lidí. Obě slovesa se též vyskytují s infinitivem (<I>get</I> viz 15.13.21, <I>have</I> viz 15.13. 23).
<ref id="15.33/L01">Literatura: Allen, R. A. 1966, Bresnan 1970, Dušková-Mehlová 1954, Dušková 1969, 1978, 1979, van Ek 1967, Fillmore 1963, Golková 1968, Grady 1970, Huddleston 1969a, Kiparsky – Kiparsky 1970, Lees 1968, Macháček 1960, 1965, Nosek 1964, 1965, Poldauf 1954, 1955b, 1967b, 1968, Rosenbaum 1967, Spitzbardt 1958, Vachek 1955b, 1961.</ref>'$
'309','0','16','16 Souvětí','Souvětí je syntakticko-sémantická jednotka skládající se z dvou či více vět. Začleněnost jednotlivých vět do souvětí je indikována intonací, spojkami, relativy a tázacími slovy; v angličtině kromě toho v některých případech inverzí a juxtapozicí.
Jsou-li věty konstituující souvětí na sobě syntakticky nezávislé, tj. jsou-li rovnoprávnými složkami souvětí, jsou spjaty vztahem koordinace a vytvářejí souvětí souřadné (parataktické). Je-li jedna věta podřízena druhé, jde o vztah syntaktické závislosti, subordinace, jímž vzniká souvětí podřadné (hypotaktické). Rozdíl mezi koordinací a subordinací spočívá též v tom, že subordinační vztah je omezen na dva členy, kdežto koordinačním vztahem mohou být spojeny členy tři i více. Souvětí skládající se ze tří a více vět je souvětí složené (složité).
Věty mohou být spojeny i asyndeticky (bezespoječně), např. <I>The demand for consumer durables is fairly elastic: in times of austerity one can forget about a new automobile or refrigerator very easily.</I> (Jones 292–293) Poptávka po zboží dlouhodobé spotřeby je dost pružná: v dobách uskrovnění se na nové auto nebo ledničku zapomene docela snadno.
Věta může být do jiné věty vložena nebo k ní připojena též parenteticky (u vět komentujících), např. <I>Our children, I am sorry to say, have little respect for authority.</I> Naše děti, musím bohužel doznat, si autority moc neváží. (Viz 16.21.12, pozn. 1.)'$
'310','0','16.1','16.1 Souvětí souřadné','Věty souřadného souvětí jsou spojeny souřadicími spojkami nebo asyndeticky. Zvláště v druhém případě bývá spojovacím prostředkem adverbium nebo adverbiální výraz, který věty spojuje svým lexikálním významem. Všechny věty souřadného souvětí jsou hlavní, na sobě nezávislé. Nejčastěji se spojují věty oznamovací, avšak setkáváme se i s kombinací věty oznamovací a tázací, popř. rozkazovací a oznamovací, např. <I>I’ll send her a reminder, but will it be any good?</I> Pošlu jí upomínku, ale bude to něco platné? <I>Take it away or I’ll eat it all.</I> Odnes to pryč nebo to všechno sním.
Pořadí vět v souřadném souvětí je pevné, větu se souřadicí spojkou nelze anteponovat. Výjimečně si věty souřadného souvětí mohou vyměnit místo v souvětí se spojkou <I>and</I> a, funguje-li jako pouhý prostředek juxtapozice paralelních dějů. Spojka zůstává mezi větami. Mění se ovšem aktuální členění, srov. <I>Tom was playing on the sand and Jane was looking for shells.</I> Tom si hrál na písku a Jana hledala škeble. – <I>Jane was looking for shells and Tom was playing on the sand.</I> Jana hledala škeble a Tom si hrál na písku.
Souřadicí spojka je první slovo ve větě, před kterým v angličtině nemůže nic předcházet. V češtině, zejména hovorové, <I>ale</I> stává též na druhém místě, srov. Slunce svítilo, ale vál (vál však / ale) studený vítr. <I>The sun shone but there was a cold wind.</I>
V souvětích s <I>and</I> (a), <I>or</I> (nebo) a <I>but</I> (ale) je při totožnosti referenta možná elipsa podmětu, např. <I>The passport expired a month ago and needs to be extended.</I> Pas přestal platit před měsícem a potřebuje prodloužit.
<I>And</I>, <I>or</I> a <I>but</I> mohou spojovat nejen věty hlavní, ale i vedlejší (viz 16.3).
Souřadné souvětí tvoří několik sémantických typů.'$
'311','0','16.11','16.11 Souvětí slučovací (kopulativní)','Základní spojka v slučovacím souvětí je <I>and</I> a. V obou jazycích může věta připojená touto spojkou vyjadřovat různé sémantické vztahy: důsledek, následnost, kontrast, přípustku, podmínku aj., např. <I>They approached and he looked up.</I> (Adams 117) Přiblížili se a on vzhlédl (následnost, popř. důsledek). Tyto vztahy mohou být explicitně vyjádřeny adverbiem, např. <I>First drop a coin in the slot and then dial the number.</I> Nejdříve vhoďte minci do otvoru a pak vytočte číslo (následnost). <I>I have worked with him for ten years and yet I don’t know much about him.</I> Pracuji s ním už deset let, a přece toho o něm moc nevím (přípustka). <I>And yet</I> má podobný význam jako <I>but</I>, srov. <I>I have worked with him for ten years but I don’t know much about him.</I> Pracuji s ním už deset let, ale moc toho o něm nevím.
<note id="16.11/P01">Poznámka: <I>Yet</I> má některé rysy souřadicí spojky. Je po něm možná elipsa podmětu a má neměnné postavení v čele věty (koncové a středové postavení je vyhrazeno časovému <I>yet</I>, <I/>viz 8.82.21b), avšak může stát po spojce: <I>and yet</I>, <I>but yet.</I></note>
Podmínkový vztah bývá vyjádřen koordinací věty imperativní a oznamovací, srov. <I>Give him an inch and he’ll grab an ell.</I> Podej mu prst a sáhne po celé ruce. (= <I>If you give him an inch...</I> Podáš-li mu prst...) (Viz 12.13.)
Obsahuje-li slučovací souvětí více vět, spojky se zpravidla užívá jen před poslední z nich, např. <I>It was after midnight, the last bus had gone and there was no taxi in sight.</I> Bylo po půlnoci, poslední autobus odjel a žádné taxi nebylo v dohledu.
V češtině se v slučovacím souvětí vedle <I>a</I> vyskytuje též spojka <I>i</I>, která má nejčastěji kromě funkce slučovací též funkci zdůrazňovací, odpovídající v angličtině <I>(and) even</I>, např. Nikdy o tom nemluvil, i jeho povídavá žena byla v té věci nesdílná. <I>He never spoke about it, (and) even his garrulous wife was reticent on the point.</I> Knižní, archaizující význam důsledkový „a tak“ odpovídá anglickému <I>(and) so</I>, např. Přiléhavá odpověď mu nenapadla, i zůstal zticha. <I>No fitting answer occurred to him, (and) so he remained silent.</I> (Srov. též vyjádření absolutní participiální vazbou: <I>No fitting answer having occurred to him, he remained silent.</I>)
V slučovacím souvětí se zápornými predikacemi bývá místo <I>and</I> a, <I>nor</I> nebo <I>neither</I> ani, např. <I>So far this object has not been attained, nor does the present situation promise much improvement.</I> Doposud tohoto cíle nebylo dosaženo, a ani současná situace neslibuje velké zlepšení. <I>Neither</I> a <I>nor</I> mohou stát po <I>and</I> nebo <I>but</I> a pokud předcházejí před podmětem, vyžadují invertovaný slovosled (viz 14.37). V důsledku těchto rysů jsou již na přechodu k spojkám podřadicím. Vyskytují se též jako členy korelativních spojkových dvojic (viz 16.16).'$
'312','0','16.12','16.12 Souvětí odporovací (adverzativní)','Základní odporovací spojka je <I>but</I> ale, např. <I>The scheme has several drawbacks, but (it) will serve its purpose.</I> Projekt má některé nedostatky, ale poslouží svému cíli. Obsah vět adverzativního souvětí je kladen do protikladu, což lze explicitně vyjádřit pomocí <I>nevertheless</I> nicméně, <I>yet</I> přesto: <I>The scheme has several drawbacks, but nevertheless it will serve its purpose.</I> Projekt má některé nedostatky, ale přesto poslouží svému cíli.
Čeština má kromě <I>ale</I> další adverzativní spojky <I>nýbrž</I>, <I>však</I>, <I>avšak</I>. <I>Nýbrž</I> někdy uvádí vedlejší větu, jejíž protikladný obsah je jinou formulací obsahu věty předcházející. V angličtině se i tento významový odstín vyjadřuje spojkou <I>but</I>, popř. ve spojení s <I>on the contrary</I>, jež lze užít i samostatně: <I>The return to nature is not incidental in this generation, but springs from the strain of modern life.</I> Návrat k přírodě není u této generace nahodilý, nýbrž pramení z vypětí současného života. <I>He was not crushed by his misfortune, but on the contrary bore it bravely.</I> Svým neštěstím nebyl zdrcen, nýbrž je naopak snášel statečně.
<note id="16.12/P01">Poznámka: Při užití samotného <I>on the contrary</I> není možná elipsa podmětu, srov. <I>He was not crushed by his misfortune; on the contrary, he bore it bravely.</I> Nemožnost elipsy podmětu je jeden z rysů, jimiž se liší adverbiální spojovací výrazy od souřadicích spojek.</note>
<I>
Však</I>, <I>avšak</I> odpovídá buď spojce <I>but</I>, nebo adverbiu <I>however. However</I> má volné postavení (může stát na začátku, uprostřed nebo na konci věty), čímž se projevuje jeho adverbiální povaha. Např. <I>The institute has a large library, which, however, has not been added to in recent years.</I> Ústav má velkou knihovnu, která však nebyla v posledních letech doplňována. <I>However</I> nejčastěji stojí v nové větě, např. <I>This is the original formulation as it appeared in the first edition. In later editions, however, it was changed.</I> / <I>In later editions it was changed, however.</I> Toto je původní formulace, jak vyšla v prvním vydání, avšak v pozdějších vydáních byla změněna.
<note id="16.12/P02">Poznámka: <I>However</I> jako spojovací adverbiální prostředek je nutno lišit od <I>however</I> ve vedlejších větách přípustkových (viz 16.23.44).</note>'$
'313','0','16.13','16.13 Souvětí vylučovací (disjunktivní)','Základní vylučovací spojka je <I>or</I> nebo, např. <I>Is it a joke or are you serious?</I> Je to vtip nebo to myslíte vážně? Někdy <I>or</I> uvozuje větu, která upřesňuje význam toho, co předchází, např. <I>He was very pleased, or at least he said so.</I> Byl velmi potěšen, nebo to aspoň říkal.
Věta před <I>or</I> někdy vyjadřuje podmínku opačné polarity. Bývá v ní v tom případě modální sloveso nebo imperativ a <I>or</I> může být doplněno <I>else</I> (jinak) nebo nahrazeno pomocí <I>otherwise</I> (jinak), např. <I>I</I>
<I>must take a pill or</I> / <I>or else</I> / <I>otherwise I shan’t sleep. (= If I don’t take a pill...)</I> Musím si vzít prášek nebo / jinak nebudu spát. (= Nevezmu-li si prášek...)
V odborném jazyce, zejména psaném, se vyskytuje složená spojka <I>and</I>/<I>or</I>, vyjadřující jak zahrnutí, tak vyloučení uváděné alternativy. S její českou obdobou <I>a</I>/<I>nebo</I> se začínáme setkávat i v českém odborném textu (tuto novou spojku je třeba lišit od <I>anebo</I> = <I>nebo</I>)<I>.</I> Např. <I>During the treatment with this drug some patients show adverse reactions from the central nervous system and</I>/<I>or experience gastrointestinal disturbances.</I> Během léčby tímto lékem se u některých pacientů projevují nepříznivé reakce centrálního nervového systému a/nebo se vyskytují zažívací poruchy.
Vylučovací vztah lze vyjádřit explicitněji pomocí korelativní dvojice <I>either... or</I> buď... nebo (viz 16.16).'$
'314','0','16.14','16.14 Souvětí důvodové (příčinné)','Hlavní důvodová spojka je <I>for</I> neboť. <I>For</I> má některé rysy spojky podřadicí: nepřipouští elipsu podmětu a nespojuje věty vedlejší. Naproti tomu se k spojkám souřadicím řadí tím, že nemůže stát po jiné spojce a věta, kterou uvádí, má v souvětí neměnné postavení, např. <I>It was by no means an easy ascent, for the wall was high, and it was surmounted by broken glass.</I> Rozhodně to nebyl snadný výstup, neboť zeď byla vysoká a nahoře byla pokryta rozbitým sklem.
Příčinný vztah se vyjadřuje častěji souvětím podřadným, viz 16.23.41.
<note id="16.14/P01">Poznámka: <I>For</I>, <I/>stejně jako <I>and</I>, <I>but</I> a <I>or</I>, <I/>může stát v čele jednoduché věty, avšak pak je prostředkem vyjádření nadvětného vztahu, neboť navazuje na předcházející, ukončenou větu. Vztah k předcházející větě platí i tehdy, stojí-li tyto spojky v čele souvětí. Jinak řečeno, počáteční věta uvedená těmito spojkami není ve vztahu k následujícím větám vlastního souvětí, nýbrž se vztahuje k předcházející, ukončené větě.</note>'$
'315','0','16.15','16.15','V češtině se kromě těchto typů souřadných souvětí rozlišuje ještě souvětí stupňovací a důsledkové.
Stupňovací vztah se v současné češtině nejčastěji vyjadřuje korelativní dvojicí <I>nejen... ale</I> / <I>nýbrž (i)</I>, odpovídající anglické korelativní dvojici <I>not only... but (also)</I> (viz 16.16), která je též protějškem řídké jednoduché spojky <I>ba</I>. <I>Natož aby</I> odpovídá v angličtině spojovacímu výrazu <I>let alone</I>, např. <I>She cannot type properly, let alone write shorthand.</I> Neumí ani psát pořádně na stroji, natož aby uměla těsnopis.
<note id="16.15/P01">Poznámka: Vedle významu "still less", který se vyskytuje v záporné větě, má <I>let alone</I> též význam "not to mention" (po větě kladné): <I>There were seven people in the car, let alone a pile of luggage and three dogs.</I> V autě bylo sedm lidí, nehledě na hromadu zavazadel a tři psy.</note>
České souvětí důsledkové, disponující prostředky jako <I>proto</I>, <I>tak</I>, <I>tedy</I> apod., v angličtině odpovídá větám s adverbiálními výrazy <I>therefore</I>, <I>so</I>, <I>thus</I>, <I>then</I> apod. (viz 13.42.4), např. <I>Her health is rather delicate, she can’t therefore engage in strenuous undertakings.</I> Její zdraví je dost choulostivé, proto nemůže podnikat nic namáhavého. Adverbiální povaha <I>therefore</I>, <I>thus</I>, <I>then</I> se projevuje v tom, že před nimi může předcházet spojka (<I>and</I>) a že mají volné postavení. Naproti tomu <I>so</I> má některé rysy souřadicí spojky: má pevné postavení v čele věty a není po něm vyloučena elipsa podmětu. Může však před ním předcházet <I>and.</I>
Důsledkový vztah se vyjadřuje též spojkou podřadicí <I>so that</I> (viz 16.23.32).
<note id="16.15/P02">Poznámka: Při sledu několika hlavních vět vzniká problém, máme-li co činit se souřadným souvětím nebo se samostatnými větami. Zkušenosti se zápisy mluvené řeči ukazují, že souřadné souvětí někdy nelze od samostatných vět jednoznačně odlišit.</note>'$
'316','0','16.16','16.16 Souřadná souvětí s korelativními dvojicemi spojek a spojovacích výrazů','V souřadných souvětích se vyskytují korelativní dvojice <I>either... or</I> buď... nebo (disjunktivní), <I>neither... nor</I> ani... ani (kopulativní), <I>both... and</I> jak... tak (kopulativní), <I>not... but</I> ne... ale (adverzativní), <I>not only... but (also)</I> nejen... ale (i) (stupňovací), např. <I>Either apply yourself to your studies or give them up.</I> Buď se svým studiím věnuj, nebo jich nech. <I>She neither sings, nor plays the piano.</I> Ani nezpívá, ani nehraje na klavír. Srov. též spojení tří vět: <I>The village neither approved nor disapproved, but neither did it complain to authority.</I> (Lee 206) Vesnice to ani neschvalovala, ani neodsuzovala, ale ani si nestěžovala úřadům. <I>His contempt of convention both repelled and attracted her.</I> Jeho pohrdání konvencemi ji i odpuzovalo, i přitahovalo. <I>I don’t mind his wearing jeans but I disapprove of their being dirty.</I> Nevadí mi, že nosí džíny, ale vadí mi, že jsou špinavé. <I>She not only made an exhibition of herself but also offended her host and hostess.</I> Nejen že se společensky znemožnila, ale ještě urazila své hostitele.
Kromě <I>not... but,</I> které mají pevné postavení, se pozice korelativních dvojic spojek řídí podle toho, ke kterému větnému členu se vztahují. Zpravidla stojí v obou větách před týmž větným členem, tj. obě věty mají paralelní slovoslednou strukturu, srov. <I>Either you or I must go.</I> Musíte jít buď vy, nebo já. <I>He neither came, nor rang up.</I> Ani nepřišel, ani nezatelefonoval. <I>It requires both tact and patience.</I> Vyžaduje to jak takt, tak trpělivost. <I>He acted not only courageously but also with great presence of mind.</I> Jednal nejen odvážně, nýbrž i s velkou duchapřítomností.
Pouze <I>neither... nor</I> může mít v druhé větě invertovaný slovosled, např. <I>She is neither musical, nor is she an avid reader.</I> Není ani muzikální, ani moc nečte.
Volným postavením se korelativní dvojice liší od striktně souřadicích spojek <I>and</I>, <I>or</I> a <I>but.</I> Jak ukazují příklady, spojují nejen věty, ale i větné členy.
Podobnou funkci mají korelativní dvojice adverbiálních výrazů jako <I>partly... partly</I> jednak... jednak, zčásti... zčásti, dílem... dílem, <I>on the one hand... on the other hand</I> na jedné straně... na druhé straně, např. <I>The furniture was partly sold and partly given away.</I> Nábytek byl zčásti prodán, zčásti rozdán.'$
'317','0','16.2','16.2 Souvětí podřadné','V podřadném souvětí jde o závislostní (subordinační) vztah mezi větou řídící a závislou (vedlejší). Hlavní prostředky subordinace jsou podřadicí spojky, zájmena vztažná, tázací slova a inverze. Subordinace nesignalizovaná formálním prostředkem se vyskytuje pouze u juxtaponovaných vět obsahových (viz 16.21.1) a vztažných (viz 16.22.21b) a u komentujících vět vsuvkových (viz 16.21.12, pozn. 1).
Na rozdíl od pevného pořadí vět v souřadném souvětí lze pořadí vět v podřadném souvětí většinou převrátit. Pevné postavení věty řídící a věty závislé se vyskytuje jen u několika málo typů.
Většina podřadicích spojek stojí na začátku závislé věty, pouze v některých přípustkových větách se spojka klade až na druhé místo (viz 16.23.44). Před podřadicí spojkou může předcházet jiná spojka, a to nejen souřadicí (v několikanásobné větě vedlejší, viz 16.3), ale i podřadicí, např. <I>She must have been over eighteen, because if she had been younger, she couldn’t have married without her parents’ consent.</I> Muselo jí být přes osmnáct, protože kdyby byla mladší, nebyla by se mohla vdát bez souhlasu rodičů.
Podřadné souvětí tvoří jednotku z hlediska postojové (intenční) modality, která je určována řídící větou (viz 16.21.2).
Podřadné souvětí lze klasifikovat různým způsobem. Přihlédneme-li k tomu, jak je závislá věta uvozena a k její funkci ve větné struktuře, můžeme rozlišit vedlejší věty obsahové, vedlejší věty vztažné a vedlejší věty příslovečné.
Vedlejší věty obsahové jsou uvozeny spojkou <I>that</I> a tázacími slovy. Jako jediný typ vedlejších vět představují závislostní vztah blízký rekci, neboť možnost užití obsahové věty, jakož i volba jejího typu závisí na řídícím výrazu. Ve větě fungují nejčastěji jako syntaktické substantivum.
Vztažné věty substantivní jsou uvozeny především zájmeny na <I>wh-ever</I> a fungují jako syntaktická substantiva, vztažné věty adjektivní jsou uvozeny vztažnými zájmeny a mají jednoznačně funkci přívlastku.
Konečně vedlejší věty příslovečné jsou uvozeny spojkami (kromě <I>that</I>) a mají funkci příslovečného určení. Na rozdíl od vztažných zájmen, která indikují pouze životnost nebo neživotnost antecedentu, vyjadřují spojky svou sémantikou, o jaký vztah mezi větou řídící a větou závislou se jedná.'$
'318','0','16.21','16.21 Vedlejší věty obsahové','Vedlejší věty obsahové vyjadřují vlastní obsah toho, co je v řídící větě jen obecně naznačeno výrazem, na němž závisejí. Možnost užití obsahové věty a její typ jsou určeny řídícím výrazem (máme tedy co činit se specifickým typem závislosti rekční).
Obsahové věty představují závislé věty oznamovací, tázací, zvolací a přací (v češtině též závislé věty rozkazovací).'$
'319','0','16.21.1','16.21.1 Závislé věty oznamovací','Připojují se spojkou <I>that</I> že, která je často fakultativní. Vyskytují se ve funkci podmětu, předmětu, jmenné části přísudku a přívlastku, např. <I>That the personality is involved in language learning should cause no surprise.</I> (Christophersen 22) Že osobnost hraje při učení se jazyku úlohu, by nemělo překvapovat. <I>I can assure you that your proposal will receive every consideration.</I> Mohu vás ujistit, že váš návrh bude všestranně uvážen. <I>The most important thing is (that) we shall all be able to go together.</I> To nejdůležitější je, že budeme moci jít všichni společně. <I>A careful study of the social origins of America’s leading businessmen before 1920 would reveal the not so startling fact that the average example was neither poor nor foreign nor a farm boy.</I> (Jones 260) Pečlivé prostudování sociálního původu vedoucích představitelů obchodních kruhů Ameriky před r. 1920 by odhalilo ne právě překvapivou skutečnost, že jejich průměrný reprezentant nebyl ani chudý, ani cizinec, ani farmářský chlapec.
Temporální tvar slovesa v obsahové větě je závislý na tvaru slovesa ve větě řídící (viz 16.21.7). Vzhledem k své obsahové závažnosti obsahové věty většinou patří k jádru výpovědi a jako takové zpravidla stojí na konci souvětí. Počáteční postavení je možné u vět podmětných a předmětných, avšak je řídké. Nejspíše bývá preponována obsahová věta podmětná (viz výše uvedený příklad), ale i tento případ je spíše výjimkou než pravidlem. Obvyklá konstrukce obsahové podmětné věty je extrapozice s anticipačním <I>it</I>, srov. <I>It annoys me that he is so slow.</I> Zlobí mě, že je tak pomalý.
V běžné mluvě se krátké, jednoduché závislé oznamovací věty připojují po některých řídících výrazech též asyndeticky. Nejčastější je asyndetické připojení obsahových vět předmětných, např. <I>How can you think I would let you down?</I> Jak si můžeš myslet, že bych tě nechal na holičkách? <I>I hope it isn’t too late.</I> Doufám, že není příliš pozdě. <I>They say it’s a nice place for a holiday.</I> Říkají, že je to hezké místo na dovolenou.
Asyndeze se vyskytuje zejména po slovesech <I>think</I>, <I>suppose</I>, <I>believe</I>, <I>(dare) say</I>, <I>hear</I>, <I>know</I>, <I>see</I>, <I>understand</I>, <I>be told</I>, <I>propose</I>, <I>confess</I> aj. (v americké angličtině též po četných dalších). Ve formálnějších projevech (např. po slovesech <I>agree</I>, <I>announce</I>, <I>argue</I>, <I>assume</I>, <I>calculate</I>, <I>hold</I>, <I>indicate</I>, <I>learn</I>, <I>maintain</I>, <I>observe</I>, <I>reckon</I>, <I>remark</I>, <I>state</I> aj.) k asyndezi nedochází. Asyndetické připojení obsahové věty se vyskytuje i po adjektivu, např. <I>We’re glad you’ve come.</I> (Adams 83) Jsme rádi, že jste přišli. <I>I’m afraid you’re mistaken.</I> Obávám se, že se mýlíte.
U vět podmětných se asyndeze vyskytuje zejména po řídícím adjektivu nebo substantivu při extrapozici, např. <I>It’s strange she didn’t leave a note.</I> Je divné, že tu nenechala zprávu (lístek). <I>It’s a pity you can’t come.</I> Škoda, že nemůžete přijít. Je-li podmětná věta v počátečním postavení, je <I>that</I> obligatorní: <I>That she didn’t leave a note is very strange. That</I> lze v tomto případě často nahradit pomocí <I>the fact that... The fact that she didn’t leave a note is very strange.</I> To (skutečnost), že tu nenechala zprávu, je velmi divné.
U predikativních a zejména přívlastkových vět je asyndeze řidší, např. <I>The fact of the matter is it wasn’t her fault.</I> Pravda je, že to nebyla její vina. <I>I have an idea (a notion) he’s bitten off more than he can chew.</I> Mám dojem, že si nabral více, než může zmoci.
<note id="16.21.1/P01">Poznámka 1: <I>That</I> se neužívá v závislých větách pracích po <I>I</I>
<I>wish</I>, <I>would (to God)</I>, <I/>např. <I>I wish I had more time for myself.</I> Přála bych si, abych měla více času pro sebe. (Viz 16.21.5.) Dále po <I>it’s (high) time</I> (v amer. angličtině <I>it’s about time</I>) <I>(we went)</I> je na čase (abychom šli); <I>I’d rather (we stayed at home)</I> raději bych (abychom zůstali doma). <I>That</I> není možné v otázkách s vsunutou větou typu <I>did you say</I>, <I/>ptáme-li se na podmět (viz 16.21.24).</note>
<note id="16.21.1/P02">Poznámka 2: Kromě preponované podmětné věty je <I>that</I> nutné v eliptické odpovědi na otázku, např. <I>What did he say?</I>– <I>That you are a fearful gas-bag.</I> Co řekl? – Že jsi hrozný mluvka. Dále je-li mezi řídící a obsahovou větou větný člen, který není součástí rekce řídícího členu. Tak vynechání <I>that</I> je možné po předmětu, např. <I>This shows you I was right.</I> To vám ukazuje, že jsem měl pravdu. Avšak nikoliv v případech jako <I>I repeat once more that I know nothing about it.</I> Opakuji ještě jednou, že o tom nic nevím. Srovnej <I>He has told me today that he can’t do it.</I> Řekl mi dnes, že to nemůže udělat. – <I>He has told me that today he can’t do it.</I> Řekl mi, že to dnes nemůže udělat. Pouze přítomnost <I>that</I> určuje příslušnost <I>today</I> k řídící nebo závislé větě.</note>
<note id="16.21.1/P03">Poznámka 3: <I>That</I> lze vynechat i ve větách účinkových, např. <I>I’m so sleepy I can hardly keep my eyes open.</I> Jsem tak ospalý, že sotva držím oči otevřené. (Viz 16.23.32.)</note>
<note id="16.21.1/P04">Poznámka 4: Obsahová věta po <I>seem</I>, <I>appear</I>, <I>happen</I>, <I>turn out</I> představuje jmennou část přísudku v případech jako <I>It seems</I> / <I>appears that no more money will be needed.</I> Zdá se, že už nebude třeba dalších peněz. <I>It so happened</I> / <I>turned out that no more money was needed.</I> Náhodou se stalo / dopadlo to tak, že už nebylo třeba dalších peněz. Srov. nemožnost prepozice <I>*That no more money will be needed seems</I> / <I>appears.</I> Obsahuje-li však věta jmennou část přísudku vyjádřenou jiným členem než obsahovou větou, funguje obsahová věta jako podmět, srov. <I>It seems</I> / <I>appears improbable that no more money will be needed.</I> Zdá <I/>se nepravděpodobné, že už nebude třeba dalších peněz. <I>(That no more money will be needed seems</I> / <I>appears improbable.)</I> Viz též 15.12.2.</note>
<note id="16.21.1/P05">Poznámka 5: Spojka <I>that</I> je blízká relativu <I>that.</I> Obojí lze za určitých podmínek nahradit juxtapozicí a někdy nelze jednoznačně rozhodnout, o kterou funkci jde. Srovnej <I>It’s the truth that he has confessed.</I> (1) Je pravda, že se přiznal (obsahová věta podmětná); (2) To, co přiznal, je pravda (vytýkací konstrukce, viz 16.22.21h). <I>It’s on this note that he left.</I> (1) Na tomto lístku stojí, že odjel (obsahová věta podmětná); (2) Je to na tom lístku, který tu nechal (věta vztažná).</note>'$
'320','0','16.21.11','16.21.11','Obsahová věta podmětná se nejčastěji vyskytuje v postverbálním postavení a v normální podmětové pozici ji předjímá anticipační <I>it</I> (viz 13.13.2), např. <I>It is feared that the ship was wrecked.</I> Jsou obavy, že loď ztroskotala.
V podmětovém postavení bývá pouze tehdy, je-li přísudková část věty obsahově závažnější (patří-li k rématu) a/nebo vyžaduje-li to syntaktická stavba přísudku (rozvitost apod.), srov. <I>That such cases do occur has been proved beyond all doubt.</I> Že se takové případy vyskytují, bylo dokázáno mimo vší pochybnost. <I>That such cases do occur is a fact to be reckoned with.</I> Že se takové případy vyskytují, je skutečnost, s níž je třeba počítat.
Obsahová věta podmětná se vyskytuje u sloves vyjadřujících působení na mentální a citový stav, např. <I>alarm</I> polekat, poplašit, <I>amuse</I> bavit, <I>astonish</I> udivit, <I>amaze</I> uvést v úžas, <I>confuse</I> zmást, <I>delight</I> nadchnout, <I>depress</I> deprimovat, <I>distress</I>, <I>grieve</I> zarmoutit, <I>embarrass</I> uvést do rozpaků, <I>frighten</I> polekat, <I>horrify</I> poděsit, <I>irritate</I> dráždit, <I>please</I> potěšit, <I>shock</I> pohoršit, <I>surprise</I> překvapit, <I>upset</I> rozčílit aj., např. <I>It worried her that the boy didn’t get on at school.</I> Dělalo jí starosti, že chlapec ve škole neprospívá. Dále u verbonominálních predikací s adjektivy nebo substantivy vyjadřujícími hodnotící postoj nebo jistotní modalitu jako <I>certain</I> jistý, <I>evident</I>, <I>obvious</I> zřejmý, <I>clear</I>, <I>plain</I> jasný, <I>possible</I> možný, <I>probable</I>, <I>likely</I> pravděpodobný, <I>true</I> pravdivý aj.; <I>curious</I>, <I>strange</I>, <I>odd</I>, <I>queer</I>, <I>peculiar</I> zvláštní, divný, <I>dreadful</I>, <I>horrible</I>, <I>terrible</I> hrozný, <I>admirable</I> obdivuhodný, <I>remarkable</I> pozoruhodný, <I>regrettable</I> politováníhodný, <I>incomprehensible</I> nepochopitelný, <I>sad</I> smutný, <I>fortunate</I>, <I>lucky</I> šťastný aj.; <I>ing</I>-ová participia od výše uvedených sloves (<I>embarrassing</I>, <I>irritating</I>, <I>disappointing</I> atd.); <I>(it is) a certainty</I> (je) jisté, <I>a pleasure</I> radost, <I>an honour</I> čest, pocta, <I>a surprise</I> překvapení, <I>a disappointment</I> zklamání, <I>a nuisance</I> nepříjemné, otrava, <I>a pity</I> škoda apod. Např. <I>It is obvious that some words have been erased.</I> Je zřejmé, že několik slov bylo vymazáno.
<note id="16.21.11/P01">Poznámka 1: Je-li řídící věta otázka, je možná jen extrapozice obsahové věty, nikoliv počáteční postavení: <I>Is it certain that the match will take place?</I> Je jisté, že se zápas bude konat?</note>
<note id="16.21.11/P02">Poznámka 2: Extrapozice je rovněž pravidlem, je-li obsahová věta podmětem pasiva, např. <I>It is expected that the negotiations will continue for several weeks.</I> Očekává se, že jednání budou pokračovat několik týdnů.</note>
V obsahových větách podmětných se vedle indikativu vyskytuje též <I>should</I>, které zde má funkci konjunktivu (viz 8.44.43). Po adjektivech <I>(it is) appropriate</I>, <I>proper</I> sluší se, <I>(it is) fitting</I> hodí se, <I>crucial</I>, <I>essential</I>, <I>imperative</I>, <I>necessary</I> (je) nutné, <I>important</I> důležité, <I>(it is) advisable</I>, <I>expedient</I> je radno, <I>desirable</I> žádoucí, <I>urgent</I> naléhavé aj. <I>that</I> + <I>should</I> odpovídá v češtině obsahové větě s <I>aby</I>, např. <I>It is advisable that telephone bookings should be confirmed by letter.</I> Je radno, aby byly telefonické objednávky potvrzeny dopisem. V těchto větách se též vyskytuje konjunktiv (zejména v americké angličtině, viz 8.83.4) a po četných adjektivech je též možná vazba infinitivní, srov. <I>It is not fitting for you to dress like that</I> / <I>that you should dress like that.</I> Nehodí se, aby ses takhle oblékala.
<I>Should</I> po adjektivech vyjadřujících hodnotící postoj (viz výše), též po <I>possible</I> možný (v otázce) a po <I>impossible</I> (nemožný) slouží k tentativnějšímu vyjádření obsahu, než je tomu při užití indikativu. V češtině je nejčastěji <I>že</I> s indikativem (někdy lze tentativnost vyjádřit kondicionálem, popř. užít spojky <I>aby</I>), např. <I>It is regrettable that such books should be printed.</I> Je politováníhodné, že se tisknou takové knihy.'$
'321','0','16.21.12','16.21.12','Obsahová věta předmětná je nejčastější typ obsahové věty. Vyskytuje se po slovesech a výrazech s významem mluvení, myšlení, zdání, hodnocení apod., např. <I>accept</I> přijmout, <I>admit</I> přiznat, připustit, <I>announce</I> oznámit, <I>answer</I>, <I>reply</I> odpovědět, <I>assume</I>, <I>suppose</I> předpokládat, <I>believe</I> věřit, domnívat se, <I>claim</I>, <I>assert</I> tvrdit, <I>complain</I> stěžovat si, <I>confirm</I> potvrdit, <I>declare</I> prohlásit, <I>deny</I> popřít, <I>discover</I> odkrýt, objevit, <I>doubt</I> pochybovat, <I>expect</I> očekávat, <I>feel</I> cítit, <I>find</I> zjistit, <I>forget</I> zapomenout, <I>guarantee</I> zaručit, <I>hear</I> slyšet, <I>hope</I> doufat, <I>imply</I>, <I>indicate</I> naznačit, <I>know</I> vědět, <I>mean</I> mínit, <I>mention</I> zmínit se, <I>notice</I> všimnout si, <I>observe</I> pozorovat, poznamenat, <I>prove</I> dokázat, <I>realize</I> uvědomit si, <I>regret</I> litovat, <I>remark</I> poznamenat, <I>repeat</I> opakovat, <I>report</I> hlásit, <I>say</I> říci, <I>see</I> vidět, <I>show</I> ukázat, <I>state</I> uvést, prohlásit, konstatovat, <I>think</I> myslet, <I>understand</I> chápat aj. Např. <I>I think I have met him.</I> Myslím, že ho znám. <I>Do you realize that your attitude will antagonize everyone?</I> Uvědomujete si, že si svým postojem každého znepřátelíte?
Na rozdíl od češtiny se obsahová věta neužívá po slovesech <I>cause</I>, <I>want</I>, <I>like</I>, <I>mind</I> aj. <I>Cause</I> a <I>want</I> mají vazbu infinitivní (viz 15.13.21), <I>like</I> vazbu infinitivní a gerundiální (viz 15.23.11) a <I>mind</I> se pojí s gerundiem nebo závislou větou podmínkovou (viz 13.31.35).
<note id="16.21.12/P01">Poznámka: V americké angličtině se obsahová věta vyskytuje vedle infinitivu po <I>want</I>, <I/>srov. <I>I</I>
<I>want that he should go</I> vedle <I>I</I>
<I>want him to go</I> chci, aby šel.</note>
Předmětná obsahová věta alternuje též s předmětem předložkovým, např. <I>agree (about</I> / <I>on</I> / <I>to)</I> souhlasit, dohodnout se, <I>complain (of</I> / <I>about)</I> stěžovat si, <I>decide (on)</I> rozhodnout se, <I>hope (for)</I> doufat, <I>object (to)</I> namítat aj. Předložka před závislou větou oznamovací odpadá, např. <I>He complains that he can’t sleep.</I> Stěžuje si, že nemůže spát. <I>I</I>
<I>agree that his presence is essential.</I> Souhlasím, že je jeho účast nutná.
<note id="16.21.12/P02">Poznámka: S předložkou před <I>that</I> se setkáváme pouze u <I>in that</I>, <I/>které se pociťuje jako složená spojka (viz 16.23.41), u <I>except that</I> kromě toho, že a knižního <I>save that</I> kromě toho, že.</note>
Dále se vyskytuje u sloves s dvěma předměty (<I>assure</I> ujistit, <I>convince</I> přesvědčit, <I>inform</I> informovat, <I>persuade</I> přesvědčit, <I>remind</I> připomenout, <I>teach</I> učit, <I>tell</I> říci, <I>warn</I> varovat, upozornit aj.) a u sloves s fakultativním nepřímým předmětem a předložkou <I>to</I> (<I>confess</I> přiznat se, <I>explain</I> vysvětlit, <I>say</I> říci, <I>propose</I>, <I>suggest</I> navrhnout, <I>point out</I> poukázat aj.), např. <I>I</I>
<I>have convinced her that her fears are groundless.</I> Přesvědčil jsem ji, že jsou její obavy neopodstatněné. <I>I</I>
<I>must point out (to you) that there is little chance of success.</I> Musím vám zdůraznit, že je malá naděje na úspěch.
Obsahová věta se též vyskytuje jako doplnění četných adjektiv a minulých příčestí, např. <I>(I am) afraid</I> obávám se, <I>(I am) angry</I> zlobím se, <I>aware</I>, <I>conscious</I> vědom (si čeho), <I>certain</I>, <I>sure</I>, <I>positive</I> jistý, <I>glad</I> rád, <I>grateful</I> vděčný, <I>happy</I> šťastný, <I>proud</I> pyšný; <I>amazed</I>, <I>astonished</I> udiven, <I>annoyed</I> rozzloben, <I>delighted</I> nadšen, potěšen, <I>disappointed</I> zklamán, <I>pleased</I> potěšen, <I>satisfied</I> spokojen, <I>shocked</I> pohoršen, <I>surprised</I> překvapen aj.: <I>I am sure I put it there.</I> Jsem si jist, že jsem to tam dal. <I>We are aware that you are doing us a great favour.</I> Jsme si vědomi, že nám prokazujete velkou laskavost. <I>I</I>
<I>am surprised that you take him seriously.</I> Jsem překvapen, že ho berete vážně.
Extrapozice předmětné věty, s anticipačním <I>it</I> v postavení předmětu, se vyskytuje zřídka. Je obligatorní po <I>owe</I> vděčit, <I>will have</I> chtít, <I>take</I> mít za to, <I>find</I> shledat aj. a některých slovesech předložkových, např. <I>rely (on)</I> spoléhat se, <I>answer (for)</I> odpovídat (zač) aj., např. <I>I owe it to you that I am still alive.</I> Za to, že jsem ještě naživu, vděčím vám. <I>I</I>
<I>take it that you have no objections.</I> Mám za to, že nemáte námitky. <I>You may rely on it that the result will come up to expectations.</I> Můžete se (na to) spolehnout, že výsledek splní očekávání. Jindy je anticipační <I>it</I> fakultativní, např. <I>I</I>
<I>didn’t suspect (it) for a moment that he would fail us.</I> Netušil jsem ani okamžik, že nás zklame. <I>I</I>
<I>insist (on it) that you should stay.</I> Trvám na tom, abyste zde zůstali. <I>Please see (to it) that the heating is turned on.</I> Prosím, dohlédněte (na to), aby bylo zapnuté topení.
Také v předmětných větách se vedle indikativu vyskytuje konjunktivní <I>should</I> (alternující s přítomným konjunktivem), a to hlavně po slovesech žádání a navrhování (<I>ask</I>, <I>demand</I>, <I>request</I> žádat, <I>require</I> vyžadovat, <I>authorize</I> zplnomocnit, oprávnit, <I>command</I> rozkázat, <I>order</I> nařídit, <I>desire</I> přát si, <I>insist</I> trvat (na něčem), <I>suggest</I>, <I>propose</I>, <I>move</I> navrhnout, <I>recommend</I> doporučit, <I>urge</I> pobízet, naléhat aj.). V češtině je <I>aby</I>, srov. <I>He suggested that I should act as interpreter.</I> Navrhl, abych dělal tlumočníka. <I>I demand that my complaint should be</I> / <I>that my complaint be dealt with at once.</I> Žádám, aby moje stížnost byla projednána okamžitě.
Řidčeji se vyskytuje v předmětných větách tentativní <I>should</I>: <I>I regret that he should feel obliged to me.</I> Lituji, že se mi cítí být zavázán.
Obsahové věty předmětné někdy alternují s vazbou infinitivní nebo gerundiální (viz 13.31.35).
Zvláštností obsahového souvětí se zápornou předmětnou větou je přesouvání záporu do řídící věty, např. <I>I</I>
<I>don’t think he has ever consciously harmed anyone.</I> Myslím, že vědomě nikdy nikomu neuškodil. <I>I don’t suppose there is cause for anxiety, is there?</I> Předpokládám, že není důvod k obavám, viď(te)? (Viz 12.15.9.)
Přesouvání záporu je možné jen po nefaktivních slovesech typu <I>think</I>, <I>believe</I>, <I>suppose</I>, <I>imagine</I>, <I>expect</I>, <I>reckon</I> apod., která jsou z hlediska platnosti obsahu závislé věty neutrální (obsah může, ale nemusí platit). Slovesa faktivní, tj. taková, která předpokládají platnost (pravdivost, reálnost) obsahu závislých vět (např. <I>know</I>, <I>forget</I>, <I>realize</I>, <I>regret</I>, <I>prove</I>, <I>surprise</I>, verbonominální výrazy jako <I>it is strange</I>, <I>odd</I>, <I>disappointing</I>, <I>annoying</I> apod.) přesouvání záporu nepřipouštějí (viz 12.15.9).
Obsahová věta má proformu <I>so</I>, např. <I>Shall we get there in time?</I> – <I>I</I>
<I>hope so (= I hope we shall get there in time).</I> Dostaneme se tam včas? – Doufám, že ano.
Tato proforma obsahové věty se užívá po nefaktivních slovesech, která připouštějí přesunutí záporu z obsahové věty (viz výše), ale i po některých jiných, např. <I>hope</I> doufat, <I>understand</I> chápat, <I>be afraid</I> obávat se a některých verbech dicendi (<I>say</I>, <I>tell</I>, <I>state</I>, <I>claim</I> aj.), např. <I>He said so. He told me so.</I> Řekl (mi) to. <I>So</I> může stát i v počáteční pozici: <I>So everybody says.</I>
V záporu je vedle formy s přesunutým záporem (u sloves, která tuto vazbu připouštějí) též větná proforma <I>not</I>, avšak její užívání je omezeno na slovesa myšlení, např. <I>Will the meeting be long?</I> – <I>I</I>
<I>don’t think so.</I> / <I>I</I>
<I>think not.</I> Bude schůze trvat dlouho? – Myslím, že ne.
Po faktivních slovesech není <I>so</I>, nýbrž <I>it</I>, popř. <I>that. This circumstance is rather unfortunate.</I> – <I>I</I>
<I>realize that.</I> Tato okolnost je dost nešťastná. – To si uvědomuji.
<note id="16.21.12/P03">Poznámka 1: V případech jako <I>The English are rather reserved, I believe</I> (Mám za to, že jsou Angličané dost rezervovaní) nejde o obsahové souvětí s prepozicí předmětné věty neuvedené spojkou, nýbrž o větu s volně připojeným komentujícím výrazem, který má podobnou funkci jako adverbiální větné určení vyjadřující komentář mluvčího (viz 13.42.2). O tom, že máme co činit s komentující vsuvkou, svědčí možnost postavení i uprostřed věty: <I>The English, I believe, are rather reserved.</I> Vsuvky tohoto druhu jsou omezeny na výrazy jako <I>I know</I>, <I>I see</I>, <I>I suppose</I>, <I>I’m afraid</I>, <I>you know</I>, <I>one hears</I>, <I>they tell me</I>, <I>they say</I>, <I>it is said</I> apod.</note>
<note id="16.21.12/P04">Poznámka 2: Obsahové předmětné věty se na rozdíl od češtiny připojují též spojovacími výrazy <I>to see</I>, <I>to say</I>, <I>to the effect</I> apod., např. <I>He wrote to say that he would be glad to see me.</I> Psal, že by mě rád viděl / že mě rád uvidí.</note>'$
'322','0','16.21.13','16.21.13','Obsahové věty přívlastkové se vyskytují po substantivech příbuzných se slovesy a adjektivy pojícími se s obsahovou větou (viz 16.21.11–12), např. <I>belief</I> domněnka, víra, <I>conviction</I> přesvědčení, <I>hope</I> naděje, <I>wish</I> přání, <I>desire</I> touha, <I>fear</I> obava, <I>fact</I> skutečnost, <I>circumstance</I> okolnost, <I>idea</I>, <I>notion</I> myšlenka, představa, nápad, <I>impression</I> dojem, <I>answer</I>, <I>reply</I> odpověď, <I>remark</I> poznámka, <I>suggestion</I>, <I>proposal</I> návrh, <I>view</I> názor apod., např. <I>The idea that nobody will survive is appalling.</I> Představa, že to nikdo nepřežije, je děsivá. <I>He left with the unpleasant certainty that he had lost.</I> Odešel s nepříjemnou jistotou, že prohrál. Srovnej <I>I acted on the assumption that you knew about it.</I> Jednal jsem za předpokladu, že o tom víte. – <I>I assumed that you knew about it.</I> Předpokládal jsem, že o tom víte.
<note id="16.21.13/P01">Poznámka 1: V anglické mluvnici se obsahová věta přívlastková obvykle řadí k apozici. Styčné rysy s apozicí se projevují zejména u přívlastku volného, je-li možné připojení pomocí <I>viz.</I> totiž, <I>i.e.</I> tj. apod., srov. <I>His last wish, viz. that his collection should be donated to the city museum, was respected.</I> Jeho poslední přání, že totiž jeho sbírka má být věnována městskému muzeu, bylo respektováno.</note>
<note id="16.21.13/P02">Poznámka 2: V případě fakultativního užití řídícího substantiva (zejména <I>fact</I> a <I>circumstance</I>) <I/>přívlastkové věty úzce souvisejí s větami podmětnými a předmětnými, srov. <I>The circumstance that he was ill was very unfortunate.</I> Okolnost, že byl nemocen, byla velmi nešťastná. – <I>That he was ill was very unfortunate.</I> (To,) že byl nemocen, byla velká smůla. Řídící substantivum v tomto případě umožňuje posunutí obsahové věty k počátku souvětí, aniž je třeba užít prepozice. V předmětu substantivum <I>fact</I> apod, někdy umožňuje užití obsahové věty po slovesech, která ji jinak nepřipouštějí, např. <I>They concealed the fact that they were related.</I> Zatajili, že jsou příbuzní.</note>'$
'323','0','16.21.14','16.21.14 ','Na rozdíl od češtiny se v angličtině obsahové věty neužívá ve funkci doplňku. V češtině se obsahová doplňková věta vyskytuje po slovesech smyslového vnímání a uvozuje se spojkou <I>jak</I>, např. <I>Slyšel jsem ho, jak se vychloubá svými úspěchy. Přistihl chlapce, jak kouří.</I> V angličtině tomuto typu obsahové věty odpovídá vazba infinitivní (která je možná i v češtině) nebo participiální (viz 15.13.23, 15.33). Anglické ekvivalenty uvedených příkladů jsou <I>I heard him boast of his successes. He caught the boys smoking.</I>
Také předmětné věty po slovesech smyslového vnímání uvozené spojkou <I>jak</I> odpovídají anglickým vazbám infinitivním nebo participiálním, srov. Slyšel, jak zaskřípalo prkno. <I>He heard a board creak.</I> Cítila, jak jí buší srdce. <I>She felt her heart beating.</I>
Po slovesech smyslového vnímání se v češtině užívá též předmětné věty uvozené spojkou <I>že.</I> Také v angličtině se po některých z těchto sloves (<I>see</I>, <I>hear</I>, <I>feel</I>, <I>find</I>) vyskytuje věta s <I>that</I>, např. Slyšel jste, že se bude Karel ženit? <I>Have you heard that Charles is going to get married?</I> Vidím, že jste velmi zaměstnán. <I>I see you are very busy.</I> Někdy však české obsahové větě s <I>že</I> odpovídá anglická vazba infinitivní nebo participiální, srov. Slyšel, že zvoní telefon. <I>He heard the telephone ringing.</I>'$
'324','0','16.21.2','16.21.2 Závislé věty tázací','Závislé věty tázací se vyskytují po slovesech a výrazech vyjadřujících otázku, nedostatek znalosti, výzvu k sdělení jako <I>ask</I> ptát se, <I>I</I>
<I>wonder</I> rád bych věděl, <I>I</I>
<I>don’t know</I> nevím, <I>I</I>
<I>am not sure (certain)</I> nejsem si jist, <I>question</I> otázka, <I>problem</I> problém apod. Uvozují se stejnými tázacími slovy jako samostatné otázky, avšak liší se od nich tím, že nemají inverzi podmětu a určitého slovesa (provázenou u lexikálních sloves v prostém prézentu a préteritu opisnou konjugací s <I>do</I>), nýbrž přímý slovosled jako věty oznamovací, srov. <I>Where did he put the key?</I> Kam dal klíč? – <I>I</I>
<I>wonder where he put the key.</I> Rád bych věděl, kam dal klíč. Závislé otázky zjišťovací se dále liší tím, že jsou uvozeny spojkami <I>whether</I>, <I>if</I> zda(li), -li, jestli (kdežto samostatné zjišťovací otázky nejsou uvozeny tázacím výrazem; jejich tázací modalita je indikována jen inverzí), srov. <I>Is it worth while?</I> Stojí to za to? – <I>I am not sure whether</I> / <I>if it is worth while.</I> Nejsem si jist, stojí-li to za to.
Stejně jako v závislých větách oznamovacích je temporální tvar slovesa v závislé otázce podřízen tvaru slovesa ve větě řídící (viz 16.21.7).
Jak tázací zájmena, tak spojky uvozující závislé otázky mají dvojí funkci. Jednak jsou prostředkem vyjádření vztahu mezi oběma větami, avšak kromě toho tázací zájmena a příslovce zastupují větný člen, na který se ptáme (vykonávají tedy v závislé větě funkci větného členu, stejně jako je tomu v samostatné otázce), a <I>whether</I> a <I>if</I> vyjadřují neznalost, pokud jde o polaritu sdělovaného obsahu.
Kromě <I>whether</I>, <I>if</I> a <I>who</I> se závislé tázací věty uvozují stejnými prostředky jako substantivní věty vztažné, což někdy může vést k dvojznačnosti (viz 16.22.1). Oba typy vět se však liší sémanticky. Závislé věty tázací označují události, fakta, stavy, myšlenky apod., kdežto substantivní věty vztažné konkrétní předměty nebo jevy.
<note id="16.21.2/P01">Poznámka: Výrazy <I>wh-ever</I> jsou specifické pro substantivní věty vztažné. Pokud se vyskytují v závislé otázce, máme co činit s hovorovým intenzifikátorem, např. <I>I can’t imagine what ever</I> (srov. <I>what on earth</I>) <I>can have kept him so long.</I> Nechápu, co ho pro pána krále mohlo tak zdržet. Intenzifikátor <I>ever</I> se zpravidla píše zvlášť.</note>
Postojová modalita obsahového souvětí se závislou otázkou je podřízena postojové modalitě věty řídící. Je-li to věta oznamovací, má celé souvětí platnost věty oznamovací, např. <I>I wonder why she didn’t come.</I> Rád bych věděl, proč nepřišla. Podobně má celé souvětí funkci věty tázací nebo rozkazovací, je-li řídící věta tázací, resp. rozkazovací, srov. <I>Are you wondering why she didn’t come?</I> Přemýšlíš, proč nepřišla? (věta tázací) – <I>Tell me why you didn’t come.</I> Řekni mi, proč jsi nepřišla (věta rozkazovací).
Obsahové věty tázací vyjadřující modalitu záhodnostní nebo možnostní alternují s infinitivem uvozeným stejným tázacím slovem jako odpovídající tázací věta (viz 15.13.3), např. <I>I can’t imagine how to arrange it to everybody’s satisfaction (...how it can be arranged...)</I> Neumím si představit, jak (se) to (dá) zařídit k všeobecné spokojenosti. <I>I wonder who(m) to obey (...who(m) I should obey...)</I> Rád bych věděl, koho (mám) poslechnout.
Jediné tázací adverbium, které nepřipouští infinitivní vazbu místo obsahové tázací věty, je <I>why</I>, srov. <I>I</I>
<I>don’t know whether to do it</I> / <I>what to do</I> / <I>where to go</I> / <I>who to ask</I> / <I>when to start</I> / <I>how to do it</I>, ale nikoliv <I>*why to do it.</I> Nevím, zda to (mám) udělat / co dělat / kam jít / koho se zeptat / kdy začít / jak to udělat / proč to dělat. V češtině infinitivní vazba s <I>proč</I> výjimku netvoří, srov. Nechápu, proč se omlouvat. <I>I</I>
<I>don’t see why I should apologize.</I> Nikoliv *<I>I</I>
<I>don’t see why to apologize.</I>
Ze spojek uvozujících závislé tázací věty připouští infinitivní vazbu jen <I>whether</I>, nikoliv <I>if</I>, srov. <I>I can’t make up my mind whether to go or not</I> (nikoliv <I>*if to go or not</I>). Nemohu se rozhodnout, mám-li jít či ne.
<note id="16.21.2/P02">Poznámka: Infinitivní vazby nelze užít, nemá-li řídící věta konkrétní podmět, např. <I>It is not determined who should</I> / <I>will be sent.</I> Nikoliv <I>*It is not determined who to send.</I> Není rozhodnuto, koho poslat (kdo má být / kdo bude poslán).</note>'$
'325','0','16.21.21','16.21.21 Závislé otázky zjišťovací','Závislé zjišťovací otázky mají funkci podmětu, např. <I>Whether the gap between human and animal communication has always been as wide as it is now is a matter for conjecture.</I> (Christophersen 44) Zda byl rozdíl mezi lidskou a živočišnou komunikací vždy tak velký, jako je nyní, je věc dohadu; jmenné části přísudku, např. <I>The main question is whether the theory accounts for all the facts.</I> Hlavní otázka je (jde hlavně o to), zda teorie vysvětluje všechna fakta; předmětu, např. <I>I doubt whether</I> / <I>if it is wise.</I> Pochybuji, je-li to moudré; a přívlastku, např. <I>He expressed his doubts whether such a step was justifiable.</I> Vyjádřil své pochybnosti (o tom), zda je takový krok oprávněný.
Podmětná závislá zjišťovací otázka se též vyskytuje v extrapozici s anticipačním <I>it</I>, např. <I>It did not matter whether I understood it or not.</I> (Raverat 65) Nezáleželo na to, rozumím-li tomu, či ne.
Na rozdíl od obsahových vět oznamovacích může být obsahová věta tázací přímo řízena předložkou. V češtině bývá odkazovací demonstrativum, srov. <I>It all depends on whether he will be able to play.</I> Všechno záleží na tom, bude-li moci hrát.
Rozdíl mezi <I>whether</I> a <I>if</I> je zčásti stylistický. <I>If</I> se vyskytuje v běžně mluveném jazyce a je tak srovnatelné s juxtapozicí obsahových vět oznamovacích. Podobnost mezi juxtaponovanými větami a větami uvozenými <I>if</I> se projevuje i v tom, že nemohou stát v prepozici, kde jsou možné pouze věty s <I>that</I> a <I>whether</I>, srov. <I>It is not certain whether</I> / <I>if the conference will take place.</I> Není jisté, bude-li se konference konat. <I>Whether</I> (nikoliv <I>*If</I>) <I>the conference will take place isn’t certain.</I> Zda se bude konference konat, není jisté. Také po předložce je možné pouze <I>whether</I>, srov. <I>The question of whether science will solve this problem remains open for the present.</I> Otázka, zda věda tento problém vyřeší, zůstává prozatím otevřená.
<note id="16.21.21/P01">Poznámka: <I>If</I> je <I/>též spojka podmínková, což někdy může vést k dvojznačnosti, které se lze vyhnout užitím <I>whether</I> (v případě závislé věty tázací) nebo prepozicí (v případě věty podmínkové), srov. <I>Tell me if you are in doubt.</I> (1) <I>Tell me whether you are in doubt.</I> Řekni mi, zda jsi na pochybách (obsahová věta tázací předmětná). (2) <I>If you are in doubt, tell me.</I> Jsi-li na pochybách, řekni mi to (příslovečná věta podmínková).</note>
Některá slovesa připouštějí jak tázací, tak oznamovací větu obsahovou, např. <I>consider</I> uvažovat, <I>decide</I> rozhodnout se, <I>determine</I> rozhodnout se, určit, <I>find out</I> zjistit, <I>forget</I> zapomenout, <I>guess</I> hádat aj., např. <I>Consider that it may not help.</I> Uvažte, že to možná nepomůže. – <I>Consider whether it will help.</I> Uvažte, pomůže-li to. Jindy se <I>that</I> užívá při kladné polaritě a <I>whether</I> / <I>if</I> při záporné (popř. v otázce), srov. <I>I</I>
<I>know</I> vím / <I>noticed</I> všiml jsem si / <I>remember</I> pamatuji se / <I>he said</I> řekl / <I>I</I>
<I>am sure</I> / <I>I</I>
<I>am certain</I> jsem si jist aj. <I>that</I> že... – <I>I</I>
<I>don’t know</I> nevím / <I>I</I>
<I>didn’t notice</I> nevšiml jsem si / <I>I</I>
<I>don’t remember</I> nepamatuji se / <I>he didn’t say</I> neřekl / <I>I</I>
<I>am not sure</I> / <I>I</I>
<I>am not certain</I> nejsem si jist aj. <I>whether</I> / <I>if</I> zda..., např. <I>I’m sure I mentioned it to him.</I> Jsem si jist (vím určitě), že jsem se mu o tom zmiňoval. – <I>I</I>
<I>am not sure whether I mentioned it to him.</I> Nejsem si jist, zda jsem se mu o tom zmínil. Po záporné polaritě je většinou možná i věta s <I>that</I>, která se od věty s <I>whether</I> liší tím, že sdělovaný obsah vyjadřuje jako fakt, kdežto věta s <I>whether</I> je z hlediska platnosti obsahu neutrální (tento rozdíl mezi větou s <I>that</I> a větou s <I>whether</I> není ovšem vázán jen na zápornou polaritu ve větě řídící), srov. <I>I</I>
<I>didn’t notice that he was there.</I> Nevšiml jsem si, že tam byl. – <I>I</I>
<I>didn’t notice whether he was there.</I> Nevšiml jsem si, byl-li tam.
U <I>doubt</I> je <I>whether</I> / <I>if</I> po tvarech kladných a <I>that</I> po záporných, např. <I>I doubt whether</I> / <I>if it is true.</I> Pochybuji, je-li to pravda. <I>I</I>
<I>don’t doubt that it is true.</I> Nepochybuji, že je to pravda. U <I>tell</I> volba typu obsahové věty závisí též na přítomnosti nepřímého předmětu, srov. <I>She didn’t tell me that</I> / <I>whether she had any money.</I> Neřekla mi, že / zda má nějaké peníze. – <I>She didn’t tell whether</I> (nikoliv <I>*that</I>) <I>she had any money.</I> Neřekla, má-li nějaké peníze. <I>Ask</I> se pojí s <I>whether</I> / <I>if ve</I> významu <I>ptát se</I> a s <I>that</I> (<I>+ should</I>) nebo s infinitivem ve významu <I>žádat.</I>
<note id="16.21.21/P02">Poznámka: Po těchto slovesech může ovšem stát i závislá otázka doplňovací (viz 16.21.23), srov. <I>We must consider which is the lesser evil.</I> Musíme uvážit, co je menší zlo.</note>'$
'326','0','16.21.22','16.21.22 Závislé otázky rozlučovací','Obsahují v prvé části <I>whether</I> nebo <I>if</I> jako závislá otázka zjišťovací a v druhé <I>or</I> jako v samostatné otázce rozlučovací, např. <I>I</I>
<I>don’t care whether</I> / <I>if my conduct is approved of or criticized.</I> Nezáleží mi na tom, je-li moje chování schváleno nebo kritizováno. Je-li jádrem rozlučovací otázky polarita predikace, lze to explicitně vyjádřit pomocí <I>whether or not</I>, přičemž je možný dvojí slovosled, srov. <I>I don’t know whether this factor plays a role or not. I don’t know whether or not this factor plays a role.</I> Nevím, hraje-li tento faktor úlohu nebo ne / hraje-li či nehraje-li tento faktor úlohu. <I>If</I> slovosled <I>*if or not</I> nepřipouští.'$
'327','0','16.21.23','16.21.23 Závislé otázky doplňovací','Uvádějí se týmiž tázacími slovy jako samostatné věty tázací (viz 12.12.3): <I>who</I> kdo, <I>what</I> co, jaký, <I>whose</I> čí, <I>which,</I> kdo, co, který, <I>how</I> jak, <I>where</I> kde, kam, <I>when</I> kdy, <I>why</I> proč, <I>how many</I>, <I>how much</I> kolik apod. Jako závislé zjišťovací otázky s <I>whether</I> a věty vztažné mohou být uvozeny předložkou.
Vyskytují se ve funkci podmětu, např. <I>What the result will be cannot be predicted.</I> Jaký bude výsledek, nelze předvídat; s extrapozicí <I>It cannot be predicted what the result will be.</I> Nelze předvídat, jaký bude výsledek; předmětu, např. <I>I should like to know whose idea it was.</I> Rád bych věděl, čí to byl nápad; <I>He is not interested in what I do.</I> Nezajímá ho, co dělám; doplnění adjektiva, např. <I>Are you sure which house it is?</I> Jste si jist (víte určitě), který dům to je?; jmenné části přísudku, např. <I>The question is how much it will cost.</I> Otázka je, kolik to bude stát; přívlastku, např. <I>He gave an explanation of how it could have happened.</I> Podal vysvětlení, jak se to mohlo stát.
Obsahuje-li závislá doplňovací otázka předložkový předmět, řídí se postavení předložky (prepozice nebo postpozice) stejnými pravidly jako u samostatných otázek (viz 12.12.3c), např. <I>I</I>
<I>wonder what you are thinking about.</I> Rád bych věděl, o čem přemýšlíš. <I>I</I>
<I>don’t remember from whom I got it</I> / <I>who(m) I got it from.</I> Nepamatuji se, od koho jsem to dostal.'$
'328','0','16.21.24','16.21.24 Souvětné otázky s verbem dicendi nebo cogitandi','Tvoří-li otázka závislou obsahovou větu po verbu dicendi nebo cogitandi (nebo po slovese příbuzného významu), tázací souvětí se vyznačuje některými zvláštnostmi. Závislostní vztah mezi oběma větami je značně oslaben, což se projevuje volností jejich vzájemného postavení a formou tázací věty v počáteční pozici. Spojka <I>that</I> se zpravidla vynechává a při postpozici věty se slovesem mluvení / myšlení jí vůbec nelze užít. V češtině souvětí tohoto typu tvoří normální podřadné souvětí s pevným závislostním vztahem vyznačeným spojkou a větosledem.
Tvoří-li obsahovou větu otázka zjišťovací, vyskytují se tyto formy: <I>Do you think (that) he’ll be at the office? Will he be at the office, do you think?</I> Myslíte, že bude v kanceláři? <I>May I ask whether you have been informed about it? Have you been informed about it, may I ask?</I> Mohu se zeptat, zda jste o tom byl informován? <I>Do you suppose (that) he’ll agree? Will he agree do you suppose?</I> Myslíte, že bude souhlasit? V počátečním postavení má obsahová tázací věta stejnou formu, jako když jí je užito samostatně, tj. má inverzi (na rozdíl od přímého slovosledu závislé otázky, viz 16.21.2). Koncová věta se v tomto případě spíše podobá tázacímu dovětku (viz 12.12.lj) než větě hlavní.
Tvoří-li obsahovou větu otázka doplňovací, vyskytují se rovněž dvě formy: forma obdobná formě české a forma s větou obsahující verbum dicendi / cogitandi na konci. V prvém případě stojí tato věta bezprostředně za tázacím slovem; závislost obsahové věty je vyznačena slovosledem bez inverze a uplatněním pravidel o souslednosti časové (viz 16.21.7). V této konstrukci dochází v obou jazycích k diskontinuitě obsahové věty, neboť do ní vstupuje věta s verbem dicendi / cogitandi, čímž se tázací výraz oddělí od své predikace, např. <I>Who do you think they will choose?</I> Koho myslíte, že vyberou? <I>How old would you say she was?</I> Jak byste řekl, že je stará? <I>Which bus did he say we should take?</I> Kterým autobusem říkal, že máme jet?
Na rozdíl od českého <I>že</I>, které je obligatorní, <I>that</I> je fakultativní a nelze ho užít vůbec, je-li tázací výraz podmětem, srov. <I>Who do you think took me home?</I> (Nikoliv <I>Who do you think *that took me home?</I>) Kdo myslíš, že mě odvezl domů? – <I>Who did you say (that) you invited?</I> Koho jste říkal, že jste pozval? Podobně <I>What did she say had happened?</I> (Nikoliv <I>What did she say *that had happened?</I>) Co říkala, že se stalo? – <I>What did you say (that) he wanted?</I> Co jste říkal, že chce?
Řidčeji se vyskytuje forma s verbem dicendi / cogitandi v koncovém postavení. Jako u otázky zjišťovací i zde má otázka stejnou formu jako při samostatném užití a věta s verbem dicendi / cogitandi má charakter tázacího dovětku. Např. <I>Who will they choose, do you think?</I> Koho myslíte, že vyberou? <I>How old is she, would you say?</I> Kolik byste řekl, že jí je let? O dovětkovém charakteru <I>do you think</I>, <I>did he say</I> atd. svědčí funkční podobnost s adverbiálním výrazem, srov. <I>How old is she, in your opinion?</I> Kolik je jí podle vašeho názoru let? O tom, že nejde o pravou subordinaci, rovněž svědčí skutečnost, že odpovídáme na tázací slovo, nikoliv na <I>do you think</I> apod., srov. <I>Who do you think will be appointed?</I> / <I>Who will be appointed do you think?</I> – <I>John.</I> Kdo myslíte, že bude jmenován? – Jan.
Je-li tázací výraz slučitelný se sémantickou strukturou věty s verbem dicendi / cogitandi, dochází při diskontinuitě obsahové věty k dvojznačnosti, neboť tázací výraz se může vztahovat k oběma predikacím, srov. <I>Why do you suppose she was lying?</I> Proč myslíte, že lhala? <I>Why</I> může patřit jak k <I>lie</I>, tak k <I>suppose.</I> Příslušnost <I>why</I> do obsahové věty lze jednoznačně naznačit koncovým postavením věty s verbem dicendi / cogitandi, srov. <I>Why was she lying, do you suppose?</I> Příslušnost tázacího výrazu k verbu dicendi / cogitandi lze naopak jednoznačně vyjádřit konstrukcí <I>What makes you think she was lying?</I>
<note id="16.21.24/P01">Poznámka: Věty s <I>know</I> se od ostatních případů tohoto typu liší tím, že je-li v čele souvětí tázací slovo, nejde o předsunutý výraz druhé věty, nýbrž o člen patřící k <I>know</I>: <I>How do you know he got it?</I> Jak víte, že to dostal? Patří-li <I>how</I> ke <I>get</I>, <I/>je možná jen forma <I>How did he get it, do you know?</I> nebo <I>Do you know how he got it?</I> Víte, jak to dostal?</note>
V běžně mluveném jazyce se též vyskytuje forma se závislou tázací větou bez formálního začlenění do obsahového souvětí, tj. mající formu samostatné otázky, např. <I>Do you mean did I cheat him?</I> Míníte tím, jestli jsem ho ošidil? Zde je <I>Do you mean</I> skutečně řídící věta, neboť odpověď se týká této věty: <I>Yes, that’s precisely what I mean.</I> Ano, míním právě to.'$
'329','0','16.21.3','16.21.3 Závislé věty rozkazovací','Na rozdíl od češtiny, kde se závislé rozkazovací věty zpravidla vyjadřují vedlejší větou s <I>aby</I>, mají v angličtině většinou formu infinitivu (např. <I>She entreated him to be patient.</I> Prosila ho, aby byl trpělivý. <I>He had only one wish, to be let alone.</I> Měl jen jedno přání, aby ho nechali na pokoji). Některá slovesa mají též vazbu s vedlejší větou s <I>that</I> + <I>should</I> nebo konjunktiv (zejména v americké angličtině), např. <I>I</I>
<I>suggest that we should consult a lawyer.</I> Navrhuji, abychom se poradili s právníkem. (Viz 16.21.12, 8.44.43.)'$
'330','0','16.21.4','16.21.4 Závislé věty zvolací','Mají stejnou formu jako samostatné věty zvolací s <I>how</I> a <I>what</I> (viz 12.14), od nichž se liší pouze závislostí slovesného tvaru na čase věty řídící (stejně jako ostatní typy závislých obsahových vět, viz 16.21.7). Od závislých otázek uvozených <I>how</I> a <I>what</I> se liší intenzifikační funkcí <I>how</I> a hodnotící funkcí <I>what</I>, jakož i netázací sémantikou řídícího výrazu, např. <I>Everybody was saying how well she looked.</I> (Srov. <I>How well she looks!</I>) Každý říkal, jak dobře vypadá. <I>It’s marvellous what things people can do.</I> Je báječné, jaké věci lidé umějí udělat. <I>She kept saying how tired she was.</I> Pořád říkala, jak je unavena.'$
'331','0','16.21.5','16.21.5 Závislé věty přací','Jsou uvozeny slovesem <I>wish</I> přát si, k němuž jsou zpravidla připojeny asyndeticky (<I>that</I> je řídké). Vyskytuje se v nich pouze préteritum (u slovesa <I>be</I> vedle indikativu též konjunktiv préterita, viz 8.83.4), které vyjadřuje současnost s časem věty řídící, kondicionál, který vyjadřuje následnost vzhledem k času věty řídící (u modálních sloves též současnost), a plusquamperfektum, které vyjadřuje předčasnost vzhledem k času věty řídící. Např. <I>I</I>
<I>wish young people had more sense of duty.</I> Přál bych si, aby mladí lidé měli více smyslu pro povinnost. <I>I wish it were (was) in my power.</I> Kéž by to bylo v mé moci. Přál bych si, aby to bylo v mé moci. <I>He wished she would stop talking.</I> Přál si, aby přestala mluvit. <I>She wished it hadn’t happened.</I> Přála si, aby se to bylo nestalo.
Obsah přací věty je vzhledem ke skutečnosti fiktivní, nerealizovaný: <I>I</I>
<I>wish you had taken me with you</I> (Kéž bys mě byl vzal s sebou) vyjadřuje opačnou skutečnost, oslovený mluvčího s sebou nevzal. Proto je ekvivalentní větě Škoda, že jsi mě nevzal s sebou. <I>It’s a pity you didn’t take me with you.</I> Tato forma přací věty v češtině často odpovídá anglické větě s <I>wish</I>, srov. <I>I</I>
<I>wish I hadn’t thrown it away.</I> Škoda, že jsem to zahodil.
Vedle této formy se v literárním jazyce vyskytuje archaické souvětí <I>s would</I>, např. <I>Would (that) it were otherwise!</I> Kéž by tomu bylo jinak! <I>Would (= I would) to God (that) I had listened to you!</I> Kéž bych vás byl poslechl!'$
'332','0','16.21.6','16.21.6 Přímá, nepřímá a polopřímá řeč','Zvláštní případ obsahové věty je reprodukce projevu, který byl pronesen v jiné situaci, popř. citace projevu psaného. Reprodukce může mít formu přímé nebo nepřímé řeči.'$
'333','0','16.21.61','16.21.61','V přímé řeči si reprodukovaná věta uchovává status hlavní (samostatné) věty. Přesto však funguje jako člen větné struktury ve větě, která ji uvozuje (tj. jako předmět verba dicendi). Přímá řeč se označuje uvozovkami, které se v angličtině píší pouze nahoře a u delších reprodukovaných projevů se opakují u každého odstavce. Např. <I>He looked up from his papers and said: “I’m sorry to have kept you waiting.”</I> Vzhlédl od svých papírů a řekl: „Lituji, že jsem vás nechal čekat.“ Uvozovací věta může stát též za přímou řečí nebo do ní může být vložena. V počátečním postavení je od přímé řeči oddělena dvojtečkou, v ostatních pozicích čárkou. Pokud není její podmět vyjádřen osobním zájmenem a nestojí-li před řečí přímou, může mít inverzi. Např. <I>“I’m not superstitious,” she declared</I> / <I>Mary declared</I> / <I>declared Mary.</I> „Nejsem pověrčivá,“ prohlásila / Marie prohlásila / prohlásila Marie. <I>“Unfortunately,” he said</I> / <I>Stephen said</I> / <I>said Stephen, “we are bound by our promise.”</I> „Bohužel,“ řekl / Štěpán řekl / řekl Štěpán, „jsme vázáni svým slibem.“ Uvozovky bývají též jednoduché ‘...’.
V uvozovací větě bývají nejčastěji slovesa označující různé druhy jazykových projevů (<I>say</I> říci, <I>remark</I> poznamenat, <I>exclaim</I> zvolat, <I>shout</I> křičet, <I>ask</I> ptát se, <I>beg</I> prosit, <I>order</I> poručit apod.), avšak někdy se nahrazují slovesy popisujícími náladu nebo chování mluvčího při projevu, např. <I>“What did I tell you?” John grinned.</I> „Co jsem vám říkal?“ zazubil se Jan. <I>“I wish I had known before,” she sighed.</I> „Škoda, že jsem to nevěděla dříve,“ vzdychla si.'$
'334','0','16.21.62','16.21.62 Nepřímá řeč','Na rozdíl od přímé a polopřímé řeči, které tvoří útvary nadvětné, nepřímá řeč tvoří s uvozovací větou souvětnou jednotku, tj. nepřekračuje hranice jedné věty. Původní výpověď se mění ve vedlejší větu obsahovou, závislou na větě uvozovací, do níž je začleněna jak syntakticky, tak z hlediska nové situace.
Začlenění do nové situace se projevuje v posunu mluvnické osoby, jíž se užívá z hlediska nového mluvčího, který původní projev reprodukuje. Posun mluvnické osoby je v obou jazycích stejný: 1. os. užívá mluvčí pouze o sobě, 2. os. vůči adresátovi svého projevu a všude jinde užívá 3. os. Tak přímá řeč <I>“I must show you something”</I> „Musím ti něco ukázat“, vyslovená v situaci <I>Charles said to Anne</I> (Karel řekl Anně), může mít v nepřímé řeči tyto formy:
Reprodukuje-li tuto větu třetí mluvčí, má formu <I>Charles told Anne that he must show her something.</I> Karel řekl Anně, že jí musí něco ukázat.
Je-li v nové situaci adresátem Anna, má věta formu <I>Charles</I> / <I>he told you that he must show you something.</I> Karel / on ti řekl, že ti musí něco ukázat.
Je-li adresátem Karel, zní <I>You told Anne</I> / <I>her that you must show her something.</I> Řekl jsi Anně / jí, že jí musíš něco ukázat.
Reprodukuje-li tuto větu Karel, má formu <I>I</I>
<I>told Anne</I> / <I>her that I must show her something.</I> Řekl jsem Anně / jí, že jí musím něco ukázat.
Je-li v nové situaci mluvčím Karel a adresátem Anna (jako v situaci původní), věta zní <I>I</I>
<I>told you that I must show you something.</I> Řekl jsem ti, že ti musím něco ukázat.
Reprodukuje-li tuto větu Anna, má formu <I>Charles told me that he must show me something.</I> Karel mi řekl, že mi musí něco ukázat.
Je-li adresátem jejího projevu Karel, zní <I>You told me that you must show me something.</I> Řekl jsi mi, že mi musíš něco ukázat.
<note id="16.21.62/P01">Poznámka: V uvozovací větě obsahující adresáta se neužívá slovesa <I>say</I>, <I/>nýbrž <I>tell</I>, <I/>srov. <I>He said to her: “I couldn’t allow it”</I> Řekl jí: „Nemohl bych to dovolit.“ – <I>He told her that he couldn’t allow it.</I> Řekl jí, že by to nemohl dovolit.</note>
Nevstupují-li, mluvčí a adresát ani v původní, ani v druhotné situaci do děje, mluvnická osoba se nemění, srov. <I>There’s a proverb saying: “It takes two to make a quarrel.”</I> Je jedno přísloví, které říká: „Na hádku musí být dva.“ – <I>There’s a proverb saying that it takes two to make a quarrel.</I> Je jedno přísloví, které říká, že na hádku musí být dva.
K posunu může dojít podle změny situace i u jiných deiktik: <I>here &gt;  there</I> tady, sem &gt;  tam, <I>this, these &gt;  that</I>, <I>those</I> tento, tito &gt;  tamten, tamti, <I>today &gt;  that day</I> dnes &gt;  toho dne apod., srov. <I>“We could start tomorrow,” he said.</I> „Mohli bychom začít zítra,“ řekl. – <I>He said that they could start on the next day.</I> Řekl, že by mohli / že mohou začít příštího dne. Pokud se lokální a temporální okolnosti nové promluvy od původní neliší, k posouvání těchto deiktik nedochází, srov. <I>He said that they could start tomorrow.</I> Řekl, že by mohli / že mohou začít zítra (řečeno v týž den jako původní promluva).
V nepřímé řeči dochází rovněž k posunu časů (viz 16.21.7).
V nepřímé řeči nelze použít prostředků, kterými se mluvčí bezprostředně obrací k posluchači: imperativu, viz 16.21.3, přímé otázky, viz 16.21.2, tázacích dovětků, prostředků citového zabarvení (citoslovcí, zvolání, viz 16.21.4), přímých přání, viz 16.21.5, a prostředků kontaktních (oslovení, kontaktních vsuvek jako <I>you see</I>, <I>you know</I> víte, <I>look</I> podívej se, <I>listen</I> poslyš apod.). Srovnej <I>“You fool!” he shouted at his brother.</I> „Ty blázne!“ křičel na bratra. <I>He shouted at his brother that he was a fool.</I> Křičel na bratra, že je blázen. <I>“Well, you know, it’s not so simple, is it?” he said.</I> „Víte, není to tak jednoduché, že?“ řekl. <I>He said that it wasn’t so simple.</I> Řekl, že to není tak jednoduché.'$
'335','0','16.21.63','16.21.63 Polopřímá řeč','Polopřímá řeč je přechodný útvar mezi řečí přímou a nepřímou. Jako v přímé řeči jde o útvar nadvětný, překračující rámec jedné věty. Umožňuje reprodukovat i delší projevy, a to nejen pronesené, nýbrž i myšlené. Je oblíbeným prostředkem novodobé prózy.
S nepřímou řečí ji spojuje posunutí mluvnické osoby a času, jakož i eliminace vokativu a prostředků kontaktových. Naproti tomu ostatních apelových a emocionálních prostředků běžně používá, např. <I>The boy’s cheeks flamed and his eyes blazed. He roared out a confused sequence of orders. Nanny was to leave him alone. Must he remind her that he was no longer in her care? Did she realize his age? Why did she continue to treat him as a child? Gosh, he was no longer a kid, was he?</I> Chlapcovy tváře planuly a oči hořely. Vykřikoval zmatenou řadu rozkazů. Ať ho chůva nechá na pokoji. Musí jí připomínat, že už není v její péči? Uvědomuje si jeho věk? Proč s ním pořád zachází jako s dítětem? Kruci, on už přece není žádné děcko.'$
'336','0','16.21.7','16.21.7 Časové vztahy v závislých větách obsahových','Na rozdíl od vedlejších vět vztažných a příslovečných (s některými omezeními u vět časových a podmínkových, viz 16.23.2, 16.23.43a), v nichž si temporální tvar slovesa podržuje svůj základní časový odkaz, v souvětích se závislou větou obsahovou temporální tvary v závislé větě vyjadřují většinou jen relativní časové zařazení vzhledem k času věty řídící (viz 8.82.21f). S relativní platností časového tvaru v závislé obsahové větě se setkáváme v obou jazycích, avšak realizace jednotlivých časových vztahů se liší.
Při zařazení celého souvětí do minulosti, tj. po préteritu nebo plusquamperfektu ve větě řídící, se současnost s dějem věty řídící v angličtině vyjadřuje préteritem, v češtině prézentem; předčasnost v angličtině plusquamperfektem, v češtině minulým časem; následnost v angličtině prostředky budoucího času s prézentními tvary posunutými do minulosti (<I>should</I>, <I>would</I> + infinitiv, <I>was</I> / <I>were going to</I>), v češtině budoucím časem. V angličtině se tedy přítomné slovesné tvary (kromě případů uvedených níže) po minulém čase ve větě řídící nevyskytují, a to ani jako součást složených tvarů slovesných: perfektum se v závislé obsahové větě promítá jako plusquamperfektum. Po přítomném čase (popř. po perfektu nebo futuru) ve větě řídící k posunu časových tvarů v závislé obsahové větě nedochází, srov.
<I>I think he’s an only child.</I> Myslím, že je jedináček. – <I>I thought he was an only child.</I> Myslel jsem, že je jedináček.
<I>She complains that it rained the whole day.</I> Stěžuje si, že celý den pršelo. – <I>She complained that it had rained the whole day.</I> Stěžovala si, že celý den pršelo.
<I>I realize that I have made a mistake.</I> Uvědomuji si, že jsem udělal chybu. – <I>I realized that I had made a mistake.</I> Uvědomil jsem si, že jsem udělal chybu.
<I>They expect that the afternoon session will be adjourned.</I> Očekávají, že odpolední zasedání bude odročeno. – <I>They expected that the afternoon session would be adjourned.</I> Očekávali, že odpolední zasedání bude odročeno.
Podobně v nepřímých otázkách, zvoláních, přáních (viz 16.21.5) a polopřímé řeči (viz 16.21.63), srov.
<I>“Do they take in any magazines?”</I> „Odbírají nějaké časopisy?“ – <I>He wants to know if</I> / <I>whether they take in any magazines.</I> Chce vědět, odbírají-li nějaké časopisy. – <I>He wanted to know if</I> / <I>whether they took in any magazines.</I> Chtěl vědět, odbírají-li nějaké časopisy.
<I>“How did it turn out?”</I> „Jak to dopadlo?“ – <I>Do you know how it turned out?</I> Víte, jak to dopadlo? – <I>Did you know how it had turned out?</I> Věděl jste, jak to dopadlo?
<I>“How cosy the room is!”</I> „To je útulný pokoj!“ – <I>She always says how cosy the room is.</I> Vždycky říká, jak je ten pokoj útulný. – <I>She exclaimed how cosy the room was.</I> Zvolala, jaký je to útulný pokoj.
Nepřímý rozkaz viz 16.21.3.
Srovnej další příklady různého řešení časové závislosti v obsahové větě v angličtině a češtině: <I>I</I>
<I>was informed that I had to pass an examination.</I> (Fraser 115) Bylo mi oznámeno, že musím složit zkoušku. <I>In the early days of science it seemed possible that men would be able to formulate laws of Nature to which no exceptions could be found.</I> (Haldane 143) V počáteční éře vědy se zdálo možným, že lidé budou s to formulovat přírodní zákony, z nichž nebude možno nalézt výjimky. <I>It was found that she had left him some money.</I> (Raverat 84) Zjistilo se, že mu odkázala nějaké peníze.
Plusquamperfektum, kondicionál, kondicionálové tvary modálních sloves (<I>could</I>, <I>might</I>, <I>should</I>, <I>ought</I>) a <I>had better</I> se neposouvají. Rovněž přítomné tvary některých modálních sloves (<I>must</I>, <I>need</I>, <I>dare</I>) zůstávají bez změny. Srov. <I>“I’d forgotten,” Peter said.</I> „Zapomněl jsem,“ řekl Petr. – <I>Peter said that he had forgotten.</I> Petr řekl, že zapomněl. <I>I’m afraid it might spoil everything.</I> Bojím se, že by se tím mohlo všechno pokazit. – <I>I</I>
<I>was afraid that it might spoil everything.</I> Bál jsem se, že by se tím mohlo všechno pokazit.
<I>Would</I>, <I>could</I> a <I>might</I> jsou tedy v závislé obsahové větě dvojznačné, neboť odpovídají jednak kondicionálu, jednak prézentním tvarům <I>will</I>, <I>can</I>, <I>may</I> v nezávislé větě, srov. <I>I</I>
<I>am aware that he can deny it.</I> Jsem si vědom, že to může zapřít. – <I>I am aware that he could deny it.</I> Jsem si vědom, že by to mohl zapřít. – <I>I was aware that he could deny it.</I> Byl jsem si vědom, že to může / že by to mohl zapřít.
Kromě modálních sloves k posunu temporálního tvaru v závislé obsahové větě nedochází pouze tehdy, vyjadřuje-li závislá obsahová věta děj platný ještě v době promluvy. Tak je např. možno říci <I>Nobody told me that John is ill</I> (nikdo mi neřekl, že je Jan nemocen), je-li Jan v době promluvy ještě nemocen. S neposunutým slovesným tvarem se nejčastěji setkáváme ve výrocích obecně platných obsahujících nadčasový (atemporální) prézens (viz 8.82.21a), např. <I>Did you know that there are palms in North Scotland?</I> Věděl jsi, že jsou v severním Skotsku palmy? Ovšem i v těchto případech se vyskytují též tvary posunuté do minulosti: <I>Nobody told me that John was ill. Did you know that there were palms in North Scotland?</I>
Předčasnost se někdy vyjadřuje pouhým préteritem, a to především, je-li ve větě naznačena jinými prostředky (např. časovým určením) nebo u telických sloves (vyjadřujících prostým tvarem ukončený děj), např. <I>I was going to ask you where you bought that suit you had on last night.</I> Chtěl jsem se vás zeptat, kde jste koupil ten oblek, který jste měl na sobě včera večer. (Viz 8.82.21c.)'$
'337','0','16.22','16.22 Vedlejší věty vztažné','Vztažné věty se s výjimkou juxtaponované vztažné věty adjektivní uvozují vztažnými výrazy (zájmeny, příslovci, částicí), které podobně jako podřadicí spojky zřetelně vyznačují jejich subordinační vztah k větě řídící. Podle toho, zda ve větě plní funkci syntaktického substantiva nebo adjektiva, se dělí na vztažné věty substantivní a vztažné věty adjektivní.'$
'338','0','16.22.1','16.22.1 Vztažné věty substantivní','Substantivní vztažné věty se uvozují pomocí <I>what</I>, <I>when</I>, <I>where</I>, <I>how</I>, <I>which</I>, <I>why</I> a výrazů na <I>-ever</I> (<I>whoever</I>, <I>whatever</I>, <I>whichever</I>, <I>wherever</I>, <I>however</I>). Zčásti tedy obsahují stejné prostředky jako obsahové věty tázací (viz 16.21.2). Specifické pro vztažné věty substantivní jsou pouze výrazy na <I>-ever</I> (které se ovšem vyskytují též ve větách přípustkových, viz 16.23.44), kdežto pro obsahové věty tázací <I>who</I>, <I>if</I> a <I>whether.</I>
Vztažné věty substantivní se vyskytují ve funkci podmětu, např. <I>What interests my son usually bores my daughter.</I> Co mého syna zajímá, mou dceru obvykle nudí; předmětu, např. <I>What the eye does not see the heart won’t grieve over.</I> Co oči nevidí, to srdce neželí; jmenné části přísudku, např. <I>That’s what I feared.</I> To je to, čeho jsem se bál; po předložce (jako předložkový předmět nebo neshodný přívlastek), např. <I>He borrows money from whoever is willing to lend him.</I> Vypůjčuje si peníze od každého, kdo je mu ochoten půjčit.
<I>For the present, the following rough description of what is happening may be helpful.</I> (Smith 221) Prozatím snad pomůže následující hrubý popis toho, co se odehrává.
<I>What(ever)</I>, <I>which(ever)</I>, popř. i <I>however</I> mohou být v substantivní vztažné větě nejen členem hlavním, ale i rozvíjejícím (determinujícím), např. <I>What sand there was was coarse and gravelly (the sand that</I> / <I>any sand that...)</I> Všechen písek, který byl k dispozici, byl hrubý a štěrkovitý. Věta <I>What sand there was</I> je podmětná substantivní věta vztažná, v níž <I>what</I> je člen závislý na <I>sand.</I> Podobně <I>What few friends he had were a long way off.</I> Těch pár přátel, které měl, bylo daleko. <I>I’ll give you whatever help I can.</I> Poskytnu vám všechnu pomoc, co budu moci. <I>What</I> má zčásti stejný význam jako <I>whatever</I>, tj. <I>any... that</I> kterýkoliv (všechen)... který, ale kromě toho též znamená <I>the... that</I> ten... který.
<note id="16.22.1/P01">Poznámka 1: Obsahuje-li substantivní vztažná věta predikaci s předložkovým doplněním, stojí předložka na konci. V případě, že taková věta stojí po předložce ve větě řídící, má předložku na konci i na začátku. Konstrukce tohoto typu jsou v češtině zcela neznámy, srov. <I>Nothing can convince him of the falsity of what he believes in.</I> Nic ho nemůže přesvědčit o falešnosti toho, v co věří.</note>
<note id="16.22.1/P02">Poznámka 2: Tvoří-li substantivní vztažná věta s podmětovým <I>what</I> podmět věty se sponovou predikací mající v jmenné části přísudku plurálové substantivum, řídí se tvar určitého slovesa v závislé i řídící větě nejčastěji podle podmětu závislé věty, <I>what</I>, <I/>tj. je v singuláru. Srovnej <I>What was on my mind was two things.</I> Co mi leželo na mysli, byly dvě věci. Řidčeji se vyskytuje v řídící větě plurál podle predikativního substantiva (jako v češtině): <I>What was on my mind were two things.</I></note>
Substantivní vztažné věty se mohou vyskytovat ve funkci všech větných členů realizovaných substantivem, avšak nejčastější jsou ve funkci předmětu a podmětu, a to především věta s <I>what.</I> Na rozdíl od češtiny, v níž se uplatňuje jako substantivní vztažné zájmeno jak <I>co</I>, tak <I>kdo</I>, z odpovídajících výrazů anglických <I>what</I> / <I>who</I> má tuto funkci pouze <I>what</I>, srov. (To) co je těmto teoriím společné, je zavržení formálního přístupu. <I>What these theories have in common is their rejection of the formal approach.</I> Protějšků k českému <I>Kdo zaváhá, je ztracen</I> je několik. Přesná obdoba <I>Who hesitates is lost</I> byla živá ještě v době Shakespearově, avšak v dnešním jazyce je to literární archaismus, v běžné mluvě nepřijatelný. Rovněž formy s osobním zájmenem <I>He who hesitates is lost</I> a <I>They who hesitate are lost</I> jsou řídké, knižní. V hovorovém jazyce se vyskytují dvě formy <I>Those who hesitate are lost</I> (popř. <I>A man who hesitates is lost</I>) a <I>Whoever hesitates is lost.</I> Jen druhá z těchto forem se však řadí k vztažným větám substantivním, kdežto věty s <I>those who</I> (na rozdíl od analogických českých s <I>ti, kdo</I>) představují vztažné věty adjektivní.
Vztažné <I>what</I> má určitého referenta, tj. odpovídá <I>that which</I>, které se rovněž vyskytuje (ve formálním stylu), srov. <I>What (that which) becomes a girl of twenty is hardly suitable for a woman of forty.</I> Co (To, co) sluší dvacetileté dívce, je sotva vhodné pro čtyřicátnici. Obdobný určitý význam mají ostatní <I>wh</I>-výrazy bez <I>-ever</I>, srov. <I>I saw where it happened (I saw the place where it happened).</I> Viděl jsem, kde se to stalo. <I>We keep the money ready for when (for the time when) we need it.</I> Máme ty peníze připraveny, až je budeme potřebovat (pro dobu, kdy...).
Možností této parafráze se substantivní vztažná věta liší od závislých vět tázacích uvozených stejnými prostředky. Ukazuje totiž, že bezprostřední složkou nadřazené věty je nevyjádřený antecedent obsažený v uvozovacím relativu, k němuž zbylá část vztažné věty tvoří postmodifikaci. Naproti tomu závislá otázka představuje bezprostřední složku nadřazené věty jako celek (tj. celá je podmětem nebo předmětem). Srovnej <I>They asked what I couldn’t do.</I> (1) <I>They asked something that I couldn’t do.</I> Žádali (ode mne něco), co jsem nemohl udělat (substantivní věta vztažná). (2) <I>They asked: What can’t you do?</I> Ptali se, co nemohu udělat (závislá otázka). K takovéto dvojznačnosti dochází ovšem zřídka, neboť četná slovesa nepřipouštějí větný předmět, a pak je možná jen substantivní věta vztažná, např. <I>Give me what (that which</I> / <I>the thing that) you are holding in your hand.</I> Dej mi to, co držíš v ruce.
Substantivní vztažné věty jsou jediným typem substantivních vět, které mohou označovat konkrétní osobu nebo předmět. Všechny ostatní substantivní věty vyjadřují děje, stavy, události apod.
Pokud závislá věta nemá tento konkrétní význam a připouští-li řídící výraz větné i nevětné doplnění, hranice mezi oběma typy vět často splývá (nelze s určitostí rozhodnout, o který typ jde).
<note id="16.22.1/P03">Poznámka: <I>Where</I> uvozující vztažnou větu příslovečnou se řadí k vedlejším větám příslovečným (tvoří přechodný typ mezi větami vztažnými a příslovečnými, viz 16.23.1), např. <I>The firm assigns its employees where it needs them.</I> Firma přiděluje své zaměstnance tam, kde je potřebuje.</note>
Na rozdíl od určitého významu relativ typu <I>what</I>, <I>where</I>, <I>when</I> atd. výrazy na <I>-ever</I> mají univerzální význam: <I>whoever</I> = <I>anyone who</I> každý, kdo; <I>whatever</I> = <I>anything that</I> všechno, co; <I>wherever</I> = <I>anywhere where</I> všude, kde; <I>whichever = any (thing) that</I> všechno, kterýkoliv, co atd. Srovnej <I>Tell John what you told his father (...that which).</I> Řekni Janovi (to), co jsi řekl jeho otci. – <I>Tell John whatever you told his father.</I> Řekni Janovi všechno, co jsi řekl jeho otci. V tomto případě <I>whatever</I> znamená <I>anything</I> / <I>everything that</I>; rozdíl mezi <I>any</I> a <I>every</I> se zde ztrácí.
Vedle tohoto významu výrazy s <I>-ever</I> vyjadřují též neznalost mluvčího, pokud jde o obsah, který výraz na <I>-ever</I> označuje: <I>Tell John whatever you told his father.</I> Řekni Janovi, co jsi řekl jeho otci (ať už to bylo cokoliv).
Rozdíl mezi relativy typu <I>what</I> a <I>whatever</I> se stírá pouze tehdy, obsahuje-li vztažná věta sloveso volitivního významu jako <I>like</I>, <I>choose</I>, <I>please</I>, <I>want</I>, <I>desire</I> apod. Srovnej <I>He generally gets what</I> / <I>whatever he wants.</I> Obyčejně dostane, co / všechno, co chce. <I>Go where</I> / <I>wherever you like.</I> Jdi, kam(koliv) se ti líbí (kam chceš). <I>You can invite whom</I> / <I>whomever you choose.</I> Můžeš si pozvat, koho / každého, koho chceš (si vybereš). V tomto případě je výraz na <I>-ever</I> synonymni pouze s <I>any(-) that</I>, nikoliv s <I>every(-) that. Take whatever you please</I> = <I>Take anything you please.</I> Vezmi si (cokoliv), co se ti líbí. <I>Whatever, anything</I> zde implikuje libovolnou volbu, kdežto <I>everything</I> nikoliv: <I>Take everything you like.</I> Vezmi si všechno, co se ti líbí (co chceš). Ovšem i v tomto případě relativa typu <I>what</I> si uchovávají svůj základní určitý význam (<I>that which</I>), takže věty jako <I>Take what you like</I> jsou dvojznačné: (1) <I>Take anything you like (= Take whatever you like)</I>; (2) <I>Take that which you like.</I> Prvý význam bývá obvyklejší.
Z relativ na <I>-ever</I> jediné <I>whoever</I>, které převzalo funkci vztažného substantivního <I>who</I>, se užívá nejen v univerzálním významu (<I>anyone who</I>), ale i v určitém významu (<I>the person who</I>), např. <I>Whoever stole my purse didn’t get much.</I> Ten, kdo mi ukradl peněženku, moc nezískal.
Tvar zájmena <I>whoever</I>, které jediné rozlišuje formu podmětovou a předmětovou, se řídí jeho funkcí ve vztažné větě, nikoliv funkcí ve větě řídící, srov. <I>The reward will be given to whoever earns it.</I> Odměna bude dána tomu / komukoliv, kdo si ji vydělá (podmět). – <I>I’ll give it to whomever you suggest.</I> Dám to komukoliv / tomu, koho navrhnete (předmět). Je však značné kolísání oběma směry, neboť v hovorové řeči se tvaru <I>who(ever)</I> užívá i v předmětu a naopak tvar <I>whomever</I> se často vyskytuje v podmětu vlivem slovesa ve větě řídící.
<note id="16.22.1/P04">Poznámka: V postverbální pozici (tj. v jiné funkci než podmětové) se někdy vyskytuje substantivní vztažné <I>who(m)</I>: <I/>srov. výše uvedený příklad <I>You can invite whom you choose</I> a <I>I am not who you take me for.</I> Nejsem ten, za koho mě máte.</note>
Podmínkově přípustková sémantika výrazů na <I>-ever</I>, která se uplatňuje v podmínkově přípustkových větách příslovečných (viz 16.23.44b), se projevuje i v substantivních větách vztažných. Tyto dvě významové složky se však většinou neuplatňují zároveň, nýbrž v závislosti na povaze slovesného děje se uplatňuje pouze jedna z nich. Vyjadřuje-li souvětí jednotlivý (aktuální) děj faktivní (který se realizuje), lze je převést jen na přípustku, nikoliv na podmínku, srov. <I>Whoever told you that is a liar.</I> Kdo vám to řekl, je lhář. – <I>No matter who told you that, he is a liar.</I> Ať vám to řekl kdokoliv, je to lhář. Podmínková věta <I>If anyone told you that, he is a liar</I> (Jestliže vám to někdo řekl, je to lhář) není parafrází věty <I>Whoever told you that is a liar</I>, neboť vyjadřuje děj potenciální, kdežto věta s <I>whoever</I> děj, který se realizoval. Ve větách s dějem potenciálním je možná obojí interpretace, podmínková i přípustková: <I>Whoever tells you a thing like that is a liar.</I> Kdo vám řekne něco takového, je lhář. <I>If anyone tells you a thing like that, he is a liar.</I> Řekne-li vám někdo něco takového, je to lhář. – <I>No matter who tells you a thing like that, he is a liar.</I> Ať vám něco takového řekne kdokoliv, je to lhář.
Věty s dějem obecně platným, v nichž se zpravidla vyskytují jednoduchá relativa typu <I>what</I> naproti tomu vyjadřují jen význam podmínkový: <I>What you can do today don’t put off till tomorrow.</I> Co můžeš udělat dnes, neodkládej na zítřek. – <I>If you can do something today, don’t put it off till tomorrow.</I> Můžeš-li něco udělat dnes, neodkládej to na zítřek.
<note id="16.22.1/P05">Poznámka: Relativa na <I>-ever</I> mají archaický druhotvar na <I>-soever</I>: <I>whosoever</I>, <I>whatsoever</I> atd.</note>'$
'339','0','16.22.2','16.22.2 Vztažné věty adjektivní','Adjektivní vztažné věty mají funkci přívlastku. Modifikují substantivum, k němuž se vztahují, podobně jako přívlastek adjektivní nebo přívlastek vyjádřený předložkovou vazbou, srov. <I>a decision that cannot be revoked</I> rozhodnutí, které nelze odvolat – <I>an irrevocable decision</I> neodvolatelné rozhodnutí; <I>a man who has a large family</I> člověk, který má velkou rodinu – <I>a man with a large family</I> člověk s velkou rodinou.
Adjektivní vztažné věty se k větnému členu, k němuž se vztahují (antecedentu), připojují vztažnými výrazy (zájmeny, částicí, příslovci), které plní dvojí funkci: spojují větu závislou s větou řídící (jsou tak prostředkem subordinace) a v závislé (vztažné) větě mají funkci větného členu (podmětu, předmětu, jmenné části přísudku, příslovečného určení, popř. i jiných).
Po sémantické stránce adjektivní vztažné věty buď blíže vymezují svůj antecedent, tj. jsou nutné pro jeho jednoznačné vymezení, nebo přidávají další sémantický rys k antecedentu, jehož obsah je již dostatečně vymezen. Podle toho se rozlišují vztažné věty restriktivní a nerestriktivní, srov. <I>I</I>
<I>have two friends who write to me regularly.</I> Mám dva přátele, kteří mi píší pravidelně (vztažná věta restriktivní: mám více přátel, z nichž dva mi píší pravidelně / z mých přátel dva mi píší pravidelně). – <I>I</I>
<I>have two friends, who write to me regularly.</I> Mám dva přátele, kteří mi píší pravidelně (vztažná věta nerestriktivní: mám pouze dva přátele a oba mi píší pravidelně).
Základní typ adjektivní věty vztažné je věta restriktivní (nerestriktivní vztažné věty jsou mnohem řidší a vyskytují se hlavně v knižním jazyce).
<note id="16.22.2/P01">Poznámka: Protiklad restriktivní modifikace / nerestriktivní modifikace, pokud vyplývá ze stupně vymezenosti řídícího členu, se uplatňuje i u přívlastku adjektivního nebo vyjádřeného předložkovou vazbou, srov. <I>an immortal work of art</I> nesmrtelné umělecké dílo (atribut restriktivní: takové umělecké dílo, které je nesmrtelné [všechna umělecká díla nejsou nesmrtelná]) – <I>the immortal Shakespeare</I> nesmrtelný Shakespeare (atribut nerestriktivní: Shakespeare, který je nesmrtelný). Někdy může být přívlastek z tohoto hlediska dvojznačný, např. <I>her rich relations</I> její bohatí příbuzní (a) má více příbuzných, z nichž někteří jsou bohatí (přívlastek restriktivní); (b) všichni její příbuzní jsou bohatí (přívlastek nerestriktivní). Srovnej též restriktivní a nerestriktivní přístavek (13.6).</note>'$
'340','0','16.22.21','16.22.21 Vztažné věty restriktivní','Restriktivní vztažné věty se v angličtině uvozují pomocí <I>that</I>, juxtaponované věty vztažné (bez explicitního spojovacího vztažného prostředku) a <I>who</I> / <I>which.</I> Z těchto prostředků se <I>who</I> a <I>which</I> vyskytují též ve větách nerestriktivních, avšak s odlišnou interpunkcí. Zatímco restriktivní vztažná věta tvoří se svým antecedentem jednu intonační jednotku (beze změny v průběhu intonační křivky a bez pauzy), což se projevuje v písmě nepřítomností čárky, nerestriktivní vztažné věty tvoří samostatnou intonační jednotku, oddělenou v řeči pauzou a v písmě čárkou.
(a) Vztažné věty uvozené pomocí <I>that</I>
Vztažné <I>that</I> se vyskytuje jak v jazyce mluveném, tak v jazyce psaném, a to v podstatě po jakémkoliv antecedentu, neboť na rozdíl od <I>who</I> / <I>which</I> nerozlišuje protiklad osoba : neosoba. Jeho užívání je omezeno pouze ve dvou případech, přičemž v prvém jde o určitou tendenci, kdežto v druhém o obligatorní pravidlo. (i) Je-li <I>that</I> ve vztažné větě podmětem a má-li osobní antecedent označující jednotlivou osobu, dává se před ním pro jeho klasifikující (neindividualizující) povahu přednost zájmenu <I>who.</I> (ii) Jako částice <I>that</I> nemůže stát po předložce. Mělo-li by stát po předložce, je nutno předložku postponovat. Např. <I>She walked along the little shopping street that led to the station.</I> Kráčela uličkou s obchody, která vedla k nádraží. <I>Imagine the wonderful things that you might see there!</I> Představ si ty báječné věci, které bys tam mohl vidět! <I>He has friends that he can turn to.</I> Má přátele, na které se může obrátit.
(b) Vztažné věty juxtaponované (bez uvozovacího relativa)
Zvláštností angličtiny jsou vztažné věty, jejichž počátek není vyznačen vztažným výrazem. Tento typ vztažných vět je umožněn anglickým pevným slovosledem, který naznačuje počátek jiné (tj. vztažné) věty jeho typickou strukturou, tj. k členu věty řídící (antecedentu) se těsně přimyká podmět závislé věty vztažné, signalizovaný sledem dalších členů, přísudku a jeho případných doplnění.
Juxtaponované vztažné věty nejčastěji odpovídají vztažným větám s relativem majícím ve vztažné větě funkci předmětu, jehož antecedent může být jak osoba, tak neosoba. Mohou též odpovídat vztažným větám uvozeným vztažným příslovcem (viz 16.22.21g). V češtině jim odpovídají vztažné věty s relativem. Např. <I>The relief his outburst of anger afforded him was short-lived.</I> Úleva, kterou mu poskytl jeho výbuch zlosti, měla krátké trvání. <I>The categorial system we have just described is a relatively simple one, but it is satisfactory enough for our purpose.</I> (Lyons 228) Kategoriální systém, který jsme právě popsali, je poměrně jednoduchý, ale pro náš účel dostatečný (dostatečně uspokojivý). <I>The girl he married is a distant relation of mine.</I> Dívka, s kterou se oženil, je moje vzdálená příbuzná.
Má-li nulové relativum v juxtaponované vztažné větě funkci předložkového předmětu, stejně jako ve vztažných větách s <I>that</I> je nutno předložku postponovat, např. <I>The possibility you are hinting at is very remote.</I> Možnost, kterou naznačujete, je nepatrná (velmi vzdálená). <I>There are few people he cares for.</I> Je málo lidí, na kterých mu záleží.
Má-li nulové relativum funkci nepřímého předmětu, je u sloves typu <I>give</I> vazba s <I>to</I> běžnější než vazba bezpředložková (po některých slovesech je více méně nutná), po slovesech typu <I>buy</I> je <I>for</I> obligatorní. Užití předložky v těchto případech je opět důsledek gramatické funkce anglického slovosledu. Signálem bezpředložkového nepřímého předmětu je jeho postavení bezprostředně před přímým předmětem. Je-li však nepřímý předmět realizován relativem, vzájemné postavení přímého a nepřímého předmětu se změní (nepřímý předmět je oddělen od přímého podmětem a přísudkem), srov. <I>Who was the boy you gave it to?</I> Kdo byl ten chlapec, kterému jste to dal? <I>Are there many people you have promised it (to)?</I> Je mnoho lidí, kterým jste to slíbil? <I>The girl I bought it for doesn’t want it.</I> Dívka, které jsem to koupil, to nechce.
Juxtaponované vztažné věty se neužívá, mělo-li by nulové relativum ve vztažné větě představovat podmět. Toto omezení vyplývá ze základního formálního rysu juxtaponovaných vztažných vět, těsného setkání antecedentu věty řídící s podmětem věty vztažné. Není-li podmět vztažné věty vyjádřen, poruší se jednoznačná signalizace jejího počátku, srov. *<I>Will you pass me the book lies on the table?</I> *Podejte mi knihu leží na stole.
Pravidelná struktura souvětí s nulovým podmětovým relativem se neporuší pouze tehdy, obsahuje-li vztažná věta existenciální <I>there</I>, zaplňující podmětovou pozici, srov. <I>The material world is the only world there is.</I> Materiální svět je jediný svět, který existuje. <I>You’ve probably gained one of the nicest specimens there are.</I> Pravděpodobně jste získali jeden z nejhezčích exemplářů, které jsou.
Kromě toho se juxtaponovaná věta vyskytuje po vytýkacím <I>it is</I> nebo <I>there is</I> ve větě řídící, např. <I>It was just curiosity made me do it.</I> Udělal jsem to jen ze zvědavosti (Byla to jen zvědavost, která mě přiměla, abych to udělal). <I>Who was it told you that?</I> Kdo (to byl, kdo) vám to řekl? <I>There’s no one cares what becomes of me.</I> Není nikdo, komu by záleželo na tom, co se se mnou stane. <I>There’s a train leaves from Paddington at 8.48.</I> (Je) jeden vlak (, který) jede z Paddingtonského nádraží v 8.48. Věty s <I>it is</I> se však od vztažných liší (viz 16.22.21h).
<note id="16.22.21/P01">Poznámka: Vztah <I>it is</I> / <I>there is</I> k následující části věty lze v těchto případech charakterizovat spíše jako předrážku uvozující vlastní větu než jako větu řídící a větu závislou. Tyto vazby se vyskytují v hovorovém neformálním jazyce.</note>
Kromě případů s podmětovým relativem se juxtaponovaných vztažných vět užívá stejným způsobem jako vztažných vět s <I>that.</I> Oba typy představují volné varianty, srov. <I>He is not accorded the recognition he deserves</I> / <I>that he deserves.</I> Nedostává se mu toho uznání, které si zasluhuje. Všechny případy kromě vztažných vět s podmětovým <I>that</I> uvedené v 16.22.21a mohou mít formu juxtaponované věty vztažné, srov. <I>Imagine the wonderful things you might see there.</I> Podobně <I>That reminds me of something I should have done long ago.</I> To mi připomíná něco, co jsem měl udělat už dávno. <I>She is not the unsophisticated creature she used to be.</I> Není už tím prostým stvořením, kterým bývala. Naopak všechny případy uvedené v 16.22.21b mohou mít formu s <I>that</I>, srov. <I>The relief that his outburst of anger afforded him was short-lived. There are few people that he cares for</I> atd.
Volba mezi juxtaponovanou vztažnou větou a vztažnými větami uvozenými relativy do značné míry závisí na tom, co je podmětem vztažné věty. Zvláště vhodné podmínky pro juxtapozici nastávají tehdy, je-li jejím podmětem osobní zájmeno, neboť pak je její počátek signalizován i formou podmětu, nejen větnou strukturou. Úlohu ovšem hraje i délka vztažné věty (juxtapozice je nejvhodnější u vztažných vět krátkých, neboť pak nebrání okamžité průhlednosti stavby souvětí).
<note id="16.22.21/P02">Poznámka: Někdy se juxtaponované vztažné věty popisují jako vztažné věty s vynechaným relativem, avšak o vynechání relativa zde nejde, neboť tento větný typ vynecháváním nevznikl. Vztažné věty bez relativa jsou typ velmi starý, který existuje vedle typů s relativem od doby staroanglické.</note>
(c) Vztažné věty uvozené zájmeny <I>who</I> a <I>which</I>
<I>Who</I> a <I>which</I> na rozdíl od <I>that</I> a českých relativ rozlišují protiklad osoba : neosoba. Tvoří tedy paralelu k zájmenům <I>he</I> / <I>she</I> na straně jedné a <I>it</I> na straně druhé.
Hlavní užití zájmena <I>who</I> je po antecedentu označujícím osobu (osoby) jako jednotlivce, např. <I>Most of the men who work here come from small country towns or villages.</I> (Fraser 99) Většina mužů, kteří zde pracují, pochází z venkovských městeček nebo vesnic. Tendence užívat podmětového <I>who</I> je tak silná, že se uplatňuje i ve vztažných větách klasifikujících, např. <I>Many people who overeat don’t get fat; some people who are obese eat only moderately.</I> (Mackay 27) Mnozí lidé, kteří se přejídají, neztloustnou; někteří lidé, kteří jsou obézní, jedí jen střídmě. <I>Who</I> se vyskytuje v podmětu i po neurčitých výrazech a univerzálních kvantifikátorech jako <I>someone</I>, <I>a person</I>, <I>everybody</I>, <I>all</I> apod. <I>They have found someone who saw it happen.</I> Našli někoho, kdo viděl, jak se to stalo. <I>Everybody who knows anything about it should come forward.</I> Každý, kdo o tom něco ví, by se měl přihlásit.
Tvar určitého slovesa ve vztažné větě se řídí podle antecedentu, srov. <I>I</I>
<I>who am your best friend</I> já, který jsem tvým nejlepším přítelem – <I>You who are my best friend</I> ty, který jsi můj nejlepší přítel. Osobní zájmena 3. osoby bývají antecedentem vztažné věty zřídka, místo <I>he</I> / <I>she who</I> se užívá <I>a man</I> / <I>a person</I> / <I>a woman who</I>, místo <I>they who those who</I>, např. <I>The references will provide guidance for those who wish to explore the matters touched on in more detail.</I> (Carter 12) Odkazy poskytnou vodítko těm, kdo si přejí prozkoumat otázky, kterých jsme se dotkli, podrobněji.
<note id="16.22.21/P03">Poznámka: Někteří mluvčí užívají <I>those who</I> pro osoby a <I>those that</I> pro věci, srov. <I>those who impressed me most</I> ti, kdo na mne nejvíce zapůsobili (např. zpěváci) – <I>those that impressed me most</I> ty, které na mne nejvíce zapůsobily (např. obrazy).</note>
Na substantivum <I>baby</I> se může odkazovat i pomocí <I>which</I>, avšak po <I>child</I> je <I>who</I>, např. <I>Harmful effects may be experienced by young children who are separated from their parents for longer periods.</I> (Mackay 11) Škodlivé účinky se mohou projevit u malých dětí, které jsou dlouho odděleny od svých rodičů.
Na zvířata se zpravidla odkazuje zájmenem <I>which</I>, např. <I>A horse which is exercised gallops faster than one which is not.</I> (Smith 22) Kůň, který je cvičen, běží rychleji, než kůň, který není.
Po kolektivech (viz 3.12.1) je buď <I>who</I> (s plurálovou shodou), nebo <I>which</I> (se singulárem), srov. <I>a generation who have learnt to appreciate beauty</I> – <I>a generation which has learnt to appreciate beauty</I> generace, která se naučila oceňovat krásu.
<I>Who</I> se neužívá, má-li relativum predikativní funkci, srov. <I>He is still the keen sportsman (that) he has always been.</I> Je pořád tím náruživým sportovcem, kterým (jakým) vždy byl.
<I>Who</I> je vedle osobních zájmen jediné zájmeno, které rozlišuje tři tvary: podmětový <I>who</I>, posesivní <I>whose</I> a předmětový <I>whom.</I> Přivlastňovacího tvaru <I>whose</I> se užívá jak po osobách, tak po neosobách, srov. <I>He is a man whose opinion is valued.</I> Je to člověk, jehož mínění si lidé cení. <I>Evolution often involves qualitative changes whose extent is difficult to measure.</I> (Smith 254) Vývoj často zahrnuje kvalitativní změny, jejichž rozsah je těžko měřit. <I>Whose</I> po neosobním antecedentu se obecně přijímá v jazyce odborném, avšak v hovorovém jazyce je mnozí mluvčí pociťují jako nesprávné. Náhrada pomocí předložkové vazby <I>of which</I>, která se na rozdíl od češtiny klade za své řídící substantivum, je však pedantská, např. <I>He handed me a book the cover of which showed signs of frequent handling.</I> Podal mi knihu, jejíž obal nesl známky častého užívání. Nejčastěji se hledá východisko v nějaké vazbě, která se posesivnímu relativu vyhýbá, např. <I>He handed me a book with a cover that showed signs of frequent handling.</I> Nebo místo <I>He pointed to a tree a branch of which was nearly broken off</I> (Ukázal na strom, jehož jedna větev byla skoro ulomena) lze říci <I>He pointed to a tree which had a branch nearly broken off.</I>
Vedle posesivního tvaru <I>whose</I> existuje tvar <I>of whom</I>, který však nemá funkci posesivní, nýbrž partitivní (kromě toho může ovšem též mít funkci předmětovou, např. <I>Nothing would reconcile her to a person of whom she disapproved.</I> Nic by ji nesmířilo s někým (s osobou), koho (kterou) neschvalovala.). V češtině partitivnímu <I>of whom</I> odpovídá <I>z nichž.</I> Stejně jako <I>of which</I> se klade za svůj řídící člen, např. <I>The hall soon filled with young people most of whom were still in their teens.</I> Sál se brzy zaplnil mladými lidmi, z nichž většině ještě nebylo dvacet. Je-li antecedent <I>all</I>, <I>both</I> apod., odpovídající česká konstrukce je <I>kteří všichni</I> / <I>oba</I>, např. <I>He has two brothers both</I> / <I>neither of whom can speak English.</I> Má dva bratry, kteří oba umějí anglicky / z nichž ani jeden neumí anglicky. Podobně může mít partitivní funkci <I>of which</I>, např. <I>She showed me several textbooks all of which</I> / <I>none of which answered my purpose.</I> Ukázala mi několik učebnic, které se mi všechny hodily / z nichž se žádná nehodila pro můj účel.
<note id="16.22.21/P04">Poznámka: Slovosled s <I>of whom</I> / <I>of which</I> před řídícím členem implikuje pokračování, srov. <I>There are two applicants of whom one has the necessary qualifications and the other the required practice.</I> Jsou dva žadatelé, z nichž jeden má potřebnou kvalifikaci a druhý požadovanou praxi.</note>
Předmětový tvar <I>whom</I> je obligatorní po předložkách, např. <I>He is a man to whom modern music does not appeal.</I> Je to člověk, kterému se moderní hudba nelíbí. Předložka však i v případě <I>who</I> a <I>which</I> často připouští postpozici: <I>He is a man whom modern music does not appeal to.</I> Pokud <I>whom</I> nestojí po předložce (ať už jde o předložkový předmět s postpozicí předložky nebo o předmět bezpředložkový, např. <I>The people whom I consulted were of the same opinion.</I> Lidé, které jsem konzultoval / s kterými jsem se radil, měli stejný názor.), pociťuje se jako pedantské, zatímco tvar <I>who</I> (např. <I>the people who I consulted</I>) se pociťuje jako příliš hovorový, až nespisovný. V důsledku toho se po osobách v předmětu často užívá <I>that</I>: <I>He is a man that modern music does not appeal to. The people that I consulted were of the same opinion.</I> Je ovšem též možná juxtapozice: <I>The people I consulted were of the same opinion.</I>
<note id="16.22.21/P05">Poznámka: Obsahuje-li vztažná věta závislou komentující větu se slovesem jako <I>think</I>, <I>suppose</I>, <I>believe</I>, <I>know</I>, <I>hear</I>, <I>see</I>, <I>fear</I> apod., řídí se tvar relativa svou funkcí ve vztažné větě, srov. <I>he liked to have around him only men who he knew respected him.</I> Měl kolem sebe rád jen lidi, o kterých věděl, že si ho váží. <I>She travelled with an old lady who I thought was her aunt</I> / <I>whom I thought to be her aunt.</I> Cestovala se starou dámou, o které jsem myslel, že je její teta. Místo podmětového <I>who</I> se však setkáváme s tvarem <I>whom</I>, <I/>např. <I>The people whom I supposed had moved out were still there.</I> Lidé, o kterých jsem předpokládal, že se už vystěhovali, tam ještě byli.</note>
Vztažné <I>which</I> se užívá po neosobním antecedentu, např. <I>Many systems which seem to be extremely different at first sight are in fact rather similar, at least for some purposes.</I> (Moray 40–41) Mnoho systémů, které se zdají na první pohled krajně odlišné, jsou ve skutečnosti dost podobné, alespoň pro některé účely.
Rozdíl mezi vztažným <I>which</I> a <I>that</I> je do značné míry stylistický. <I>Which</I> je častější v jazyce psaném než mluveném, zatímco <I>that</I> je více zastoupeno v jazyce mluveném, avšak ani v mluveném jazyce se výskyt <I>which</I> neomezuje jen na případy, kdy je obligatorní, tj. stejně jako <I>whom</I> po předložce, např. <I>At present numerous children are in jobs for which training simply is not necessary.</I> (Carter 189) V současné době má mnoho dětí zaměstnání, pro které školení prostě není třeba. <I>Which</I> se vyskytuje s postpozicí předložky, jako přímý předmět, ve funkci podmětu aj., např. <I>It’s a case which we haven’t yet met with.</I> Je to případ, s kterým jsme se ještě nesetkali. <I>Accept my apologies for the inconvenience which I have caused you.</I> Přijměte mé omluvy za nesnáze, které jsem vám způsobil. <I>He motioned me to a leather arm-chair which faced the window.</I> Pokynul mi ke koženému křeslu, které bylo obráceno k oknu. Ve všech těchto případech je možné též <I>that</I> a kromě posledního příkladu, v němž je relativum podmětem, též juxtapozice.
<note id="16.22.21/P06">Poznámka: V knižním jazyce se setkáváme s pozůstatky staršího úzu, v němž se předložka + vztažné <I>which</I> nahrazovala složeným výrazem <I>where +</I> příslušná předložka: <I>whereby</I>, <I>whereof</I>, <I>whereat</I> apod., např. <I>The section on derivation lists various processes whereby new words are formed from existing words or roots.</I> Oddíl o derivaci uvádí různé procesy, jimiž se tvoří nová slova od existujících slov nebo kořenů. <I>He pushed forward a fat leather volume wherein the arrivals were registered.</I> Přisunul (mi) tlustý kožený svazek, do něhož se zapisovali noví hosté.</note>
Zájmenu <I>which</I> se dává přednost, je-li vztažná věta od svého antecedentu oddělena, např. <I>This is a present from a friend which I greatly value.</I> Tohle je dárek od jednoho přítele, kterého si velmi cením. Srovnej dvojznačnost vztažné věty v češtině, kde se relativum může vztahovat nejen k substantivu <I>dárek</I>, ale i <I>přítel.</I> Stejná dvojznačnost je ovšem i v angličtině, jsou-li obě substantiva stejné sémantické třídy a v stejném čísle, srov. <I>that story with the ghost episode which you found so puerile</I> (ta povídka s duchařskou epizodou, která ti připadala tak slaboduchá), kde antecedent relativa může být jak <I>story</I> / povídka, tak <I>episode</I> / epizoda.
<note id="16.22.21/P07">Poznámka 1: Je-li antecedentem koordinovaná osoba a neosoba, je nejspíše nasnadě relativum <I>that</I>, avšak volba bývá často ovlivněna posledním členem koordinace.</note>
<note id="16.22.21/P08">Poznámka 2: Při koordinaci dvou vztažných vět je elipsa druhého relativa možná, mají-li obě vztažné věty stejný antecedent a obě relativa stejnou syntaktickou funkci, např. <I>A thing that</I> / <I>which puzzled me and also caused me some anxiety...</I> Věc, která mě mátla a také mi působila trochu starosti... Mají-li relativa různou syntaktickou funkci, musí být obě vyjádřena, srov. <I>A plan which</I> / <I>that I have often tried and which</I> / <I>that has never failed me...</I> Plán, který jsem často zkusil a který mě nikdy nezklamal... Nikoliv <I>*A plan which I have often tried and has never failed me.</I></note>
(d) Postpozice předložky ve vztažných větách
Postpozice předložky je ve vztažných větách restriktivních obligatorní, je-li vztažná věta juxtaponována nebo je-li uvedena relativem <I>that.</I> V případě <I>who</I> a <I>which</I> je fakultativní. Pokud lze předložku postponovat, existují tedy čtyři formy vyjádření vztažné věty, které se mezi sebou liší pouze stylisticky. Vazba s předložkou před relativem je příznačná pro formální projevy a jazyk psaný, juxtapozice pro jazyk hovorový, přičemž stylistická hodnota forem s relativem a postponovanou předložkou je více (v případě <I>that</I>) či méně (v případě <I>who[m]</I> a <I>which</I>) neutrální. Srov. <I>Is he a man for whom you can vouch? Is he a man whom you can vouch for? Is he a man that you can vouch for? Is he a man you can vouch for?</I> Je to člověk, za kterého se můžete zaručit? <I>The disease from which he suffers</I> / <I>which he suffers from</I> / <I>that he suffers from</I> / <I>he suffers from is incurable.</I> Choroba, kterou trpí, je nevyléčitelná.
Předložku však nelze ve vztažné větě postponovat za všech okolností. Možnost postpozice předložky závisí jednak na předložce samotné, jednak na těsnosti jejího vztahu ke slovesu. Nepostponují se předložky souslovné, četné víceslabičné i některé jednoslabičné, např. <I>in consequence of</I> v důsledku čeho, <I>on account of</I> kvůli čemu, <I>outside</I> vně, <I>except</I> vyjma, <I>during</I> během, <I>up</I> nahoru, <I>down</I> dolů aj., např. <I>The period during which these changes occurred was very long.</I> Období, během kterého docházelo k těmto změnám, bylo velmi dlouhé. (Nikoliv *<I>the period these changes occurred during.</I>) Úlohu rovněž hraje význam, v němž je předložky užito. Postpozice bývá v konkrétním, základním významu, avšak řidčeji ve významu přeneseném, srov. <I>the tree that we were standing under</I> strom, pod kterým jsme stáli, ale <I>the name under which he lived</I> jméno, pod kterým žil.
Postpozice je běžná v případech předložkové rekce, např. <I>a thing (that) he is fond of</I> / <I>he longs for</I> / <I>he always talks about</I> / <I>he is looking for</I> / <I>he can’t get rid of</I> / <I>he believes in</I> / <I>he is sure of</I> / <I>he never objects to</I> apod. věc, kterou má rád / po které touží / o které vždy mluví / kterou hledá / které se nemůže zbavit / ve kterou věří / kterou si je jist / proti které nikdy nic nenamítá atd.
Ve vztažných větách obsahujících sloveso s adverbiální částicí je postpozice adverbiální částice obligatorní (viz 8.51.1). Jelikož adverbiální částice a předložky mají většinou stejnou formu, struktura vztažných vět s adverbiální částicí přispívá i k postpozici předložek ve větách vztažných.
<note id="16.22.21/P09">Poznámka: V případě <I>up</I> je v předložkové funkci možné jen postavení před relativem, takže je zřetelně odlišeno <I>up</I> jako předložka od <I>up</I> ve funkci adverbiální částice, srov.: <I>the hill up which we walked</I> (předložka) kopec, na který jsme stoupali – <I>the word (that) I looked up in the dictionary</I> (adverbiální částice) slovo, na které jsem se podíval do slovníku.</note>
(e) Ve vztažných větách, v nichž je relativum podmětem a predikace obsahuje <I>be</I> s jmenným tvarem slovesným nebo předložkovou vazbou, lze relativum a <I>be</I>, pokud to dovolují časové vztahy, vynechat. Např. <I>Who is the man (who is) waving to us?</I> Kdo je ten člověk, který na nás mává / mávající na nás? <I>The results (that have been) obtained so far are not conclusive.</I> Výsledky, které byly dosud obdrženy / Dosud obdržené výsledky nejsou jednoznačné. <I>Whose are the keys (that are) on the desk?</I> Čí jsou ty klíče (které jsou) na stole?
Se vztažnou větou často alternuje též infinitiv, který se od participiálních a předložkových vazeb liší tím, že odpovídající vztažná věta většinou vyjadřuje modalitu možnostní nebo nutnostní, srov. <I>a point to be emphasized (a point that should be emphasized)</I> bod, který je třeba zdůraznit, <I>an outcome to be expected (an outcome that can be expected)</I> výsledek, který lze očekávat (viz 15.17.4, 5).
Má-li vztažná věta generický antecedent, lze ji převést na větu podmínkovou, srov. <I>No child who has been removed from human society will learn to speak.</I> Žádné dítě, které bylo zbaveno lidské společnosti, se nenaučí mluvit. – <I>If a child has been removed from human society, he will not learn to speak.</I> Bylo-li dítě zbaveno lidské společnosti, nenaučí se mluvit.
Je-li antecedent vztažné věty determinován generickým neurčitým členem, kvantifikátory <I>any</I>, <I>every</I>, <I>all</I>, <I>no</I> nebo modifikován číslovkami <I>the first</I>, <I>the last</I>, superlativem, popř. <I>the only</I>, platí ve vztažné větě stejná pravidla výskytu <I>some</I> / <I>any</I> jako v otázce a ve větě podmínkové (viz 4.72.11, 21), srov. <I>Anyone who has ever tried it will bear me out.</I> Každý, kdo to někdy zkusil, mi to potvrdí. <I>You are the only one that has any influence over him.</I> Jste jediný, kdo má na něho nějaký vliv.
<note id="16.22.21/P10">Poznámka 1: Infinitivní vazby ve větách <I>they don’t want to lose him</I> (nechtějí ho ztratit) a <I>they don’t want him to lose</I> (nechtějí, aby prohrál) mají ve vztažné větě stejnou formu: <I>He is a man (whom) they don’t want to lose</I> (1) Je to člověk, kterého nechtějí ztratit; (2) Je to člověk, který nechtějí, aby prohrál.</note>
<note id="16.22.21/P11">Poznámka 2: Pokud je v řídící větě kondicionál, v angličtině vztažné věty kondicionál již neobsahují. Proti českému kondicionálu zde bývá indikativ, srov. <I>He would be a brave man who dared do a thing like that.</I> Byl by to statečný člověk, kdo by se odvážil udělat něco takového. <I>The man who performed that service would deserve well of his country.</I> Ten, kdo by tu službu vykonal, by se zasloužil o svou vlast.</note>
(f) K vztažným zájmenům se též řadí <I>as</I> a <I>but. As</I> se užívá po <I>such</I> a <I>the same</I>, např. <I>such books as interest him</I> takové knihy, jaké ho zajímají. <I>Can one learn to use a foreign language with the same ease and fluency as one’s first language?</I> (Christophersen 51) Je možno naučit se užívat cizí jazyk stejně nenuceně a plynně jako mateřštinu?
Na rozdíl od <I>who</I>, <I>which</I> a <I>that</I>, které mají stejného referenta jako jejich antecedent, tj. označují identickou osobu nebo předmět, <I>as</I> po antecedentu se <I>such</I> neoznačuje totožnou jednotlivinu, nýbrž pouze stejný pojem (třídu), srov. <I>I</I>
<I>like the books that Peter writes.</I> Líbí se mi knihy, které píše Petr. – <I>I like such books as Peter writes.</I> Líbí se mi takové knihy, jaké píše Petr. V případě <I>as</I> po <I>the same</I> se totožnost může týkat jednotlivého předmětu, např. <I>Bill sat at the same table as Fred</I> Bill seděl u téhož stolu jako Fred, nebo třídy předmětů (jako po <I>such</I>), např. <I>Bill was wearing the same jacket as Fred</I> Bill měl na sobě stejné sako jako Fred.
<I>But</I> v sobě inkluduje zápor „který ne...“ a užívá se jen po záporných výrazech, např. <I>There are few of us but regard him as their model.</I> Je mezi námi málo těch, kteří ho nepovažují za svůj vzor.
(g) Po některých antecedentech místních a časových (<I>place</I>, <I>country</I>, <I>town</I> apod.; <I>time</I>, <I>period</I>, <I>day</I> apod.) se vyskytují ve funkci relativa též adverbia <I>where</I> a <I>when</I>, např. <I>The place where he lives is a well-known holiday resort.</I> Místo, kde žije, je známé rekreační středisko. <I>I</I>
<I>look forward to the time when we shall be together.</I> Těším se na dobu, kdy budeme spolu.
Z ostatních adverbií se ve funkci relativa vyskytuje jen <I>why</I>, a to pouze po <I>reason</I>, např. <I>The reason why he so suddenly changed his mind is obvious.</I> Důvod, proč si to tak najednou rozmyslel, je zřejmý.
Na rozdíl od češtiny, která užívá vedle <I>důvod, proč</I> také <I>způsob, jak</I>, se v angličtině <I>how</I> jako relativa neužívá, srov. Nelíbí se mi způsob, jak jedná se svými podřízenými. <I>I</I>
<I>don’t like the way he treats his subordinates.</I> Nikoliv *<I>I</I>
<I>don’t like the way how he treats his subordinates.</I>
Obecné místní a temporální antecedenty se často vynechávají. Ze vztažné věty se pak stane věta příslovečná (viz 16.23.1, 2) nebo vztažná substantivní (viz 16.22.1), např. <I>This is (the place) where it happened.</I> Tady je to místo, kde se to stalo. <I>We often met (at the time) when we both sang in the choir.</I> Často jsme se stýkali (v době, kdy), když jsme oba zpívali ve sboru.
Vedle adverbiálních relativ se užívá též <I>which</I> a <I>that</I>: <I>the shop at which she works</I> / <I>the shop (which</I> / <I>that) she works at</I> / <I>the shop where she works</I> obchod, v kterém / kde pracuje, <I>the year in which I graduated</I> rok, ve kterém jsem promoval.
Zvláštností juxtaponovaných vztažných vět po temporálních antecedentech je vynechávání předložky, srov. <I>I</I>
<I>clearly remember the day on which he arrived</I> – <I>I</I>
<I>clearly remember the day he arrived (on).</I> Jasně se pamatuji na den, kdy přijel. <I>We talked about the time we were at school together (at</I> / <I>during which we were...).</I> Mluvili jsme o době, kdy jsme spolu chodili do školy. Z těchto vazeb vznikají sekundární časové spojky, srov. <I>The moment he entered the room all talk stopped.</I> Jakmile / v okamžiku, kdy vstoupil do místnosti, všechen hovor ustal. <I>By the time he reaches the school-leaving age a child rarely has a clear idea of his future job.</I> V době, kdy dítě dokončí povinnou školní docházku, má zřídka jasnou představu o svém budoucím zaměstnání (viz 16.23.2).
Po <I>reason</I>, <I>way</I> a <I>manner</I> je vynechávání předložky při juxtapozici vztažné věty obligatorní, srov. <I>The reason I am so late is my forgetfulness (the reason for which I am...).</I> Důvod, proč přicházím tak pozdě, je moje zapomnětlivost. <I>The way (the manner) he flatters everyone is insufferable (the way</I> / <I>manner in which he flatters...).</I> Způsob, jak(ým) každému lichotí, je nesnesitelný.
Ojediněle se setkáme s vynecháním předložky ve vztažné větě i po antecedentu místním, např. <I>In the posture he lay (in the posture in which he lay) it was difficult to identify him.</I> V poloze, v které ležel, ho bylo těžké identifikovat.
(h) Úzký vztah k vztažným větám má vytýkací konstrukce <I>it is</I> / <I>was... that</I>, např. <I>It’s justice that I want.</I> Chci (jen) spravedlnost. <I>It was Tom who objected.</I> To Tom měl námitky. <I>It was to Jane (that) I handed the tray.</I> Byla to Jana, komu jsem podal podnos. <I>It was Jane (that) I handed the tray to</I> (viz 14.36.2).
Se vztažnými větami má vytýkací konstrukce společné prostředky uvozující větnou část za vytčeným výrazem: juxtapozici, <I>that</I>, <I>who</I> a <I>which</I>, kterých se užívá do značné míry stejně jako ve vztažných větách. Rozdíly spočívají v tom, že z forem na <I>wh-</I> se užívá prakticky jen <I>who</I> (v podmětové funkci po osobním antecedentu). Tvary <I>whom</I> a <I>which</I> jsou velmi řídké a po předložce se neinterpretují jako vytýkací konstrukce, nýbrž jako normální vztažná věta, srov. <I>It’s the typist about whom he complains.</I> To je ta korespondentka, na kterou si stěžuje (<I>it</I> zde odkazuje na určitého referenta). – <I>It’s the typist (that) he complains about, not the secretary.</I> Stěžuje si na korespondentku, ne na sekretářku (<I>it</I> zde anticipuje vytčený člen).
Z uvedených příkladů vyplývá i další rozdíl. Ačkoliv jde o určení restriktivní, může být vytčený výraz vlastní jméno (osobní nebo zeměpisné), které antecedentem restriktivní vztažné věty být nemůže. Od antecedentu vztažné věty se vytčený výraz dále liší tím, že to může být adverbiální určení (i bez substantivní složky), srov. <I>Is it at half past nine (that) we are to meet?</I> To se máme sejít v půl desáté? V češtině je v těchto případech někdy možno užít <I>že</I>, což ukazuje na neurčitý charakter konektiva, které kolísá mezi relativem a spojkou, srov. <I>It</I>
<I>was for your sake (that) I told a lie.</I> Bylo to kvůli tobě, že jsem lhal.
Konečně se tato konstrukce od vztažných vět liší tím, že se v ní v hovorové angličtině vyskytuje juxtapozice i v případě, že jde o podmět, např. <I>It was your wife told me that.</I> Řekla mi to vaše žena.
Rozdíl mezi vytýkací konstrukcí a vztažnou větou se nejlépe ozřejmí na příkladech, které lze interpretovat obojím způsobem, např. <I>It’s the country that suits me best.</I> (1) Nejlépe mi vyhovuje venkov (vytýkací konstrukce s hlavním přízvukem na <I>country</I> [réma]); (2) To je země, která mi vyhovuje nejlépe (vztažná věta s intonačním centrem a rematickou částí na konci). Podobně <I>It’s the envelope (that) he wants.</I> (1) Chce obálku (vytýkací konstrukce v kontextu jako <I>It’s the envelope [that] he wants, not the letter.</I> Chce [tu] obálku, ne [ten] dopis.). (2) To je ta obálka, kterou chce (vztažná věta). Místo <I>it</I> lze užít <I>this</I>, <I>that</I>, popř. substantiva s demonstrativem: <I>this (envelope) is the envelope that...</I>'$
'341','0','16.22.22','16.22.22 Vztažné věty nerestriktivní','(a) Nerestriktivní vztažné věty se uvozují zájmeny <I>who</I> nebo <I>which</I>, která mají stejnou distribuci jako ve vztažných větách restriktivních (viz 16.22.21c). Na rozdíl od restriktivních vět mají intonaci vsuvky, tj. mezi antecedentem a relativem je pauza, což se projevuje v interpunkci přítomností čárky. Např. <I>The last guest, who left before midnight, was Mr. Brown.</I> Poslední host, který odcházel před půlnocí, byl pan Brown. (= Jako poslední z hostů odcházel pan Brown, a to před půlnocí.) Táž věta může být restriktivní (s nepřerušenou intonací a bez čárky): <I>The last guest who left before midnight was Mr. Brown.</I> Znamená pak „Několik hostů odešlo před půlnocí, jako poslední z nich odešel pan Brown. Někteří hosté se zdrželi přes půlnoc.“
Antecedent nerestriktivní vztažné věty je nejčastěji vlastní jméno osobní nebo zeměpisné, popř. ekvivalentní pojem (třída o jednom členu), např. <I>He was initiated into music by his father, who was the village organist.</I> Do hudby ho uvedl jeho otec, který byl místním varhaníkem. Elipsou relativa a <I>be</I> v tomto případě vzniká volný přístavek (viz 13.62): <I>his father, the village organist.</I>
Podobně jako v restriktivních vztažných větách ani v nerestriktivních větách nelze užít <I>who</I>, je-li antecedent vztažné věty predikativní substantivum, např. <I>He behaves like a very important person, which he is not.</I> Chová se jako velmi důležitá osoba, kterou není.
<I>Which</I> může mít též funkci determinátoru (srov. české <I>kterýžto</I>), např. <I>He was born in 1666, in which year London was devastated by the Great Fire.</I> Narodil se 1666, v kterémžto roce byl Londýn zpustošen velkým požárem.
Nerestriktivní vztažné věty odpovídají souřadným větám s osobním zájmenem nebo demonstrativem, srov. <I>She dropped the vase, which broke.</I> – <I>She dropped the vase and it broke.</I> Upustila vázu, která se rozbila. – Upustila vázu a ta se rozbila. Děj v nerestriktivní vztažné větě v těchto případech vyjadřuje následnost na rozdíl od děje ve větě restriktivní, který není takto časově omezen. Srovnej <I>He kicked the dog, which bit him.</I> Kopl psa, který (a ten) ho kousl. – <I>He kicked the dog that bit him.</I> Kopl psa, který ho (předtím) kousl, popř. iterativně: Kop(a)l (toho) psa, který ho kousal.
(b) Nerestriktivní vztažné věty se vyskytují též po větném antecedentu. Relativum je v tomto případě <I>which</I> což, např. <I>There are scientists who pride themselves on believing nothing at all, which is fine and healthy, but not very creative.</I> (Fraser 108) Jsou vědci, kteří se pyšní tím, že nevěří vůbec ničemu, což je pěkné a zdravé, ale ne moc tvořivé. <I>He quarrelled with his chief, as a result of which he was transferred.</I> Pohádal se se svým šéfem, v důsledku čehož byl přeložen.
Na větný antecedent může odkazovat i <I>which</I> ve funkci determinátoru, např. <I>You say you are all right and you seem so, in which case there is no reason for changing our plans.</I> Říkáš, že jsi v pořádku, a zdá se, že ano, v kterémžto případě není důvod měnit naše plány.
Jako jiné nerestriktivní věty vztažné lze i tyto věty nahradit souřadnou větou s demonstrativem, srov. <I>That is fine and healthy...</I>, To je pěkné a zdravé..., <I>As a result (of this) he was transferred.</I> V důsledku toho byl přeložen. <I>In that case there is no reason...</I> V tom případě není důvodu...
Vedle <I>which</I> se ve funkci větného relativa vyskytuje též <I>as.</I> Na rozdíl od <I>which</I> může stát i před větou, na kterou odkazuje, např. <I>As I (had) expected, all shops were closed.</I> Jak jsem očekával, všechny obchody byly zavřeny. – <I>All shops were closed, as</I> / <I>which I (had) expected.</I> Všechny obchody byly zavřeny, jak / což jsem očekával. Užívání <I>as</I> je omezeno na případy, kdy děj věty vztažné předchází před dějem věty řídící nebo je s ním současný. Vyjadřuje-li vztažná věta děj následný, je možné jen <I>which</I>, srov. <I>As I had expected</I> / <I>As was natural, the quarrel ended in a reconciliation.</I> Jak jsem očekával / Jak bylo přirozené, hádka skončila smířením. – <I>The quarrel ended in a reconciliation, which</I> (nikoliv <I>*as</I>) <I>surprised me.</I> Hádka skončila smířením, což (*jak) mě překvapilo.'$
'342','0','16.23','16.23 Vedlejší věty příslovečné','Vedlejší věty příslovečné představují větnou realizaci příslovečného určení. Mají tedy stejnou syntaktickou funkci jako příslovečné určení vyjádřené adverbiem nebo substantivní vazbou, srov. <I>The editorial board will meet tomorrow</I> / <I>next week</I> / <I>when the editor-in-chief comes back.</I> Redakční rada se sejde zítra / příští týden / až se vrátí šéfredaktor.'$
'343','0','16.23.1','16.23.1 Věty místní','Věty místní se uvozují relativy <I>where</I> kde, kam a <I>wherever</I> kdekoliv, kamkoliv. Tím se liší od ostatních vět příslovečných, které se uvozují spojkami. Představují přechodný typ mezi větami příslovečnými a přívlastkovými (vztažnými), neboť je lze chápat i jako přívlastek k vypuštěnému (obecnému) označení místa, srov. <I>I found my notebook where I had left it.</I> Našel jsem svůj zápisník (tam), kde jsem ho nechal. – <I>I found my notebook in the place where</I> / <I>at which I had left it.</I> Našel jsem svůj zápisník na (tom) místě, kde / na kterém jsem ho nechal. V češtině bývá v řídící větě často korelativum, zejména je-li implikováno neurčité místo, např. <I>Put it where I can see it.</I> Dej to někam, kde to budu mít na očích. (Srov. <I>Put it in a place where</I>...) <I>Where they were, the undergrowth stood close to the green path.</I> (Adams 300) Tam, kde stáli, dosahoval podrost blízko k zelené pěšině. <I>I</I>
<I>stayed where I was and watched.</I> (Adams 161) Zůstal jsem, kde jsem byl, a díval jsem se.
<I>Wherever</I> (kdekoliv, kamkoliv) zahrnuje jak význam „všude, kde / kam“, tak význam „kdekoliv / na kterémkoliv místě, kde / kam“, srov. <I>Wherever we came we met with friendliness and hospitality.</I> Všude, kam jsme přišli, jsme se setkávali s přátelstvím a pohostinností. <I>Sit wherever you like.</I> Posaďte se, kdekoliv je vám libo.
<note id="16.23.1/P01">Poznámka 1: České <I>odkud</I>, <I>kudy</I> a další místní výrazy lze v angličtině vyjádřit pomocí příslušné předložky + <I>where</I> (popř. předložkou + <I>place +</I> vztažnou větou), srov. <I>From where she stood she could not see him.</I> Z místa, kde stála, ho nemohla vidět. <I>He walked back to where he had parked the car.</I> Šel zpátky k místu, kde zaparkoval auto. Archaicky se vyskytuje relativum <I>whence = from where</I>, <I/>např. <I>Whence I looked, there was a fine view of the valley.</I> Odtud, odkud jsem se díval, byl pěkný pohled na údolí.</note>
<note id="16.23.1/P02">Poznámka 2: V případech jako <I>He turned right, where the path was smoother</I> (Odbočil doprava, kde byla lepší cesta) nejde o příslovečnou větu místní, nýbrž o nepravou větu vztažnou (viz 16.22.22a).</note>'$
'344','0','16.23.2','16.23.2 Věty časové','Věty časové se uvozují časovými spojkami, které označují různé časové vztahy (spolu se slovesnými časy, viz 8.82.21). (a) Současnost vyjadřují spojky <I>as</I> když, (přitom) jak, <I>as (so) long as</I> dokud, <I>when</I> když, <I>whenever</I> kdykoliv, vždycky, když, <I>while</I> zatímco. (b) <I>After</I> když, (poté / potom) když, <I>as soon as</I> jakmile, <I>directly</I> / <I>immediately (that)</I> / <I>the moment (that)</I> hned, jak, <I>no sooner... than</I>, <I>hardly (scarcely)... when</I> sotvaže, <I>once</I> jakmile, když už jednou, <I>when</I> když, až uvádějí děj předcházející ději ve větě hlavní (<I>as soon as</I>, <I>immediately</I>, <I>the moment</I>, <I>no sooner... than</I>, <I>hardly... when</I> děj bezprostředně předcházející), (c) <I>Before</I> (dříve než) uvádí děj následující po ději věty hlavní. (d) <I>Since</I> (od té doby, co) a <I>until</I> (dokud ne, až) vyjadřují časovou hranici děje probíhajícího ve větě hlavní: <I>since</I> od jeho počátku do doby promluvy, <I>until</I> do jeho ukončení.
Např. <I>As we approached the Big House across its white silent lawns, we too grew respectfully silent.</I> (Lee 144) Když jsme se blížili k Velkému domu přes jeho zasněžené tiché trávníky, také jsme uctivě zmlkli. <I>Whenever the boys are so submissive, they are up to some mischief.</I> Vždycky, když jsou chlapci tak poslušní, mají za lubem nějaké rošťáctví. <I>Strike while the iron is hot.</I> Kuj, dokud je železo žhavé. <I>The words were no sooner said than she regretted them.</I> Sotva ta slova vyslovila, už jich litovala. <I>He had hardly replaced the receiver when the telephone rang again.</I> Sotva položil sluchátko, telefon zvonil znovu. <I>Hardly had I touched the bell when the door opened.</I> Sotva jsem se dotkl zvonku, dveře se otevřely. (Slovosled ve větách s <I>no sooner... than</I> a <I>hardly... when</I> viz 14.37). <I>Once you break a leg in five places you hesitate to step out.</I> (Gibson 304) Když si jednou člověk zlomí nohu na pěti místech, váhá vykročit. <I>Don’t count your chickens before they are hatched.</I> Nepočítej kuřata dříve, než se vylíhnou (dokud se nevylíhnou) (= neříkej hop, dokud nepřeskočíš). <I>Since she married, she has devoted herself to her family.</I> Co se vdala, věnuje se své rodině. <I>We watched them till they were out of sight.</I> (Lee 150) Pozorovali jsme je, až byli z dohledu. (Užívání časů v časových souvětích viz 8.82.21.)
<I>When</I> uvádí děj současný s dějem ve větě hlavní, nejsou-li oba děje vyjádřeny telickými slovesy v prostém tvaru (viz 8.71). V tomto případě má souvětí s <I>when</I> v podstatě stejný význam jako souvětí s <I>while</I>, srov. <I>When</I> / <I>while we were in England, the children were staying with my wife’s parents.</I> Když jsme byli v Anglii, děti byly u matky mé ženy. <I>I drove (was driving) when</I> / <I>while John slept (was sleeping).</I> Řídil jsem, když / zatímco Jan spal.
<I>While</I>, stejně jako české <I>zatímco</I>, však nelze užít, trvá-li děj ve větě hlavní déle než děj, který <I>while</I> uvádí, srov. <I>I</I>
<I>was having a bath when the light went out.</I> Koupal jsem se, když zhaslo světlo. Nikoliv *<I>I was having a bath while the light went out.</I> *Koupal jsem se, zatímco zhaslo světlo.
<note id="16.23.2/P01">Poznámka: V britské angličtině má <I>while</I> knižní variantu <I>whilst</I>, <I/>např. <I>The jury brought in the verdict ‘suicide whilst of unsound mind’.</I> Porota vynesla rozsudek ,sebevražda při pomatení smyslů‘.</note>
Jsou-li děje v obou větách souvětí s <I>when</I> vyjádřeny telickými predikacemi, jde o děje postupné (<I>when</I> uvádí děj předcházející před dějem ve větě hlavní), např. <I>When his parents died, he sold the house.</I> Když jeho rodiče zemřeli, dům prodal.
V důsledku vidové neutrálnosti anglického slovesa slovesné děje v souvětí s <I>when</I> někdy připouštějí jak současnou, tak postupnou interpretaci, např. <I>When I washed the dishes I revised my Italian lesson.</I> Když jsem (u)myla nádobí, (z)opakovala jsem si lekci italštiny.
<I>Until</I> a <I>till</I> jsou volné varianty, následuje-li věta vedlejší za větou hlavní, např. <I>We waited until</I> / <I>till they had finished.</I> Počkali jsme, až skončili. Stojí-li věta vedlejší v čele souvětí, dává se přednost <I>until</I>, např. <I>Until the results are known, any speculations are futile.</I> Dokud nebudou známy výsledky, jsou všechny úvahy zbytečné.
Po záporném slovese v hlavní větě souvětí s <I>till</I> / <I>until</I> je prakticky ekvivalentní se souvětím s <I>before</I>, srov. <I>I</I>
<I>can’t give an opinion until</I> / <I>before I have studied all the reports.</I> Nemohu vyslovit názor, dokud neprostuduji / dříve, než prostuduji všechny zprávy.
<note id="16.23.2/P02">Poznámka 1: Souvětí s <I>till</I>, <I>until</I> vyžaduje v hlavní větě durativní nebo záporné sloveso, srov. <I>Until she married she lived with her brother.</I> Než se vdala, bydlela u bratra. <I>He didn’t see a doctor until it was too late.</I> Šel k lékaři, až když bylo příliš pozdě.</note>
<note id="16.23.2/P03">Poznámka 2: <I>Before</I> má poetické a archaické synonymum <I>ere.</I></note>
Na rozdíl od časových souvětí se <I>since</I>, v nichž děj ve větě vedlejší může vyjadřovat nejen počátek děje ve větě hlavní (např. <I>You have done a lot of work since you came here.</I> Od té doby, co jste sem přišel, jste udělal spoustu práce), nýbrž i děj současný s dějem ve větě hlavní (<I>since</I> pak označuje minulou hranici dvou souběžných dějů probíhajících až do doby promluvy, např. <I>You have done a lot of work since you have been here.</I> Co jste tady, udělal jste spoustu práce), v souvětích s <I>till</I>, <I>until</I> vyjadřuje děj ve větě vedlejší pouze konečnou hranici děje ve větě hlavní (např. <I>You’ll get financial aid until you’re able to work again.</I> Budete dostávat finanční podporu, dokud nebudete moci zase pracovat). Vyjadřuje-li vedlejší věta děj souběžný s dějem ve větě hlavní, není možno užít <I>till</I>, <I>until</I>, nýbrž <I>so (as) long as</I> (srov. <I>You’ll get financial aid as (so) long as you are ill.</I> Budete dostávat finanční podporu dokud / tak dlouho, dokud budete nemocen).
<I>Since</I> se v hovorovém jazyce často kombinuje s <I>ever</I>, např. <I>He has been like that ever since I have known him.</I> Je takový, co ho znám.
Na rozdíl od češtiny se v angličtině vedlejší věty příslovečné při totožnosti podmětu ve větě hlavní a vedlejší vyskytují též s elipsou podmětu a určitých tvarů slovesa <I>be.</I> S touto formou se setkáváme hlavně u spojek <I>while</I>, <I>when(ever)</I> a <I>once</I>, např. <I>When on holiday I dismiss all thoughts of work (When I am on holiday...).</I> Když jsem na dovolené, zaženu všechny myšlenky na práci. <I>Once discharged from hospital you will quickly recover your strength (Once you are discharged from hospital...).</I> Jakmile budete propuštěn z nemocnice, budete se rychle zotavovat.
Případy se <I>since</I>, <I>after</I> a <I>before</I>, jako <I>since winning the competition he has gained self-confidence</I> (od té doby, co vyhrál tu soutěž, získal sebedůvěru), <I>after winning the competition he gained self-confidence</I> (po vyhrání soutěže získal sebedůvěru), <I>before winning the competition he had little self-confidence</I> (než vyhrál soutěž, měl málo sebedůvěry) se od předcházejících případů (<I>while</I> / <I>when preparing for the competition he had little time for anything else</I> zatímco / když se připravoval na soutěž, měl málo času na něco jiného) liší, neboť <I>since</I>, <I>after</I> a <I>before</I> zde fungují jako předložky a <I>ing</I>-ový tvar jako gerundium na rozdíl od participiální interpretace po <I>when</I>, <I>while.</I> Pro gerundiální interpretaci svědčí skutečnost, že se tyto výrazy nevyskytují s minulým příčestím, srov. <I>*since asked</I>, <I>*before asked</I>, <I>*after asked</I> (pouze <I>since</I> / <I>before</I> / <I>after being asked</I>).
<note id="16.23.2/P04">Poznámka 1: Substantivní časové určení specifikované větou vztažnou <I>by the time (that</I> / <I>when)</I> (tou dobou) když, až, se blíží časovým spojkám obdobným užíváním časů (prézentu místo futura a perfektních časů k vyjádření dokončených dějů, viz 8.82.21a, b), srov. <I>By the time (that</I> / <I>when) the last guest had left it was nearly midnight.</I> (Tou dobou, kdy /) Když odešel poslední host, byla skoro půlnoc. <I>By the time you get this letter I shall be away.</I> V té době, kdy / až dostaneš můj dopis, budu už pryč.</note>
<note id="16.23.2/P05">Poznámka 2: <I>Now (that)</I> má významový odstín důsledku (v důsledku toho, že), např. <I>Now that you mention it I do remember.</I> Teď, když se o tom zmiňujete, si vzpomínám.</note>'$
'345','0','16.23.3','16.23.3 Věty způsobové','Věty způsobové vyjadřují způsob nebo míru děje ve větě řídící, popř. kvalitu nebo kvantitu nějaké vlastnosti vyjádřené ve větě řídící. Podle toho, jak se způsob a míra děje nebo míra vlastnosti vyjadřuje, dělí se věty způsobové na srovnávací a účinkové.'$
'346','0','16.23.31','16.23.31 Věty srovnávací','(a) Věty se spojkami <I>as</I> jak, jako, <I>as though</I>, <I>as if</I> jako kdyby, jako by
Tento typ lze řadit k příslovečnému určení vlastního způsobu. Srovnání s reálným dějem se vyjadřuje spojkou <I>as</I> a indikativem příslušného času. V češtině bývá v hlavní větě korelativum <I>tak</I>, např. <I>Leave it as it is.</I> Nechte to (tak), jak to je. V angličtině se korelativum <I>so</I> fakultativně vyskytuje v knižním stylu, stojí-li vedlejší věta v čele souvětí: <I>As mammals breathe with lungs, (so) fishes use gills.</I> Jak savci dýchají plícemi, tak ryby používají žáber.
<note id="16.23.31/P01">Poznámka: V běžně mluveném jazyce se užívá jako srovnávací spojky též <I>like</I>, <I/>např. <I>I</I>
<I>did like you said.</I> Udělal jsem, jak jsi řekl. V psaném jazyce se tento úzus pociťuje jako nespisovný. Vyskytuje se zejména v americké angličtině, kde se <I>like</I> užívá též ve významu <I>as if.</I></note>
Srovnání s myšleným, nereálným dějem vyjadřují spojky <I>as if</I>, <I>as though</I> jako by, jako kdyby. V angličtině se po nich užívá prézens nebo préteritum (u <I>be</I> konjunktiv <I>were</I>) jako ve větách podmínkových, avšak bez znatelného významového rozdílu. Např. <I>Her voice broke as if she were going to cry.</I> Hlas se jí zlomil, jako by se chtěla rozplakat. <I>You talk as if it doesn’t matter.</I> Mluvíte, jako by na tom nezáleželo. Při srovnání s hypotetickým dějem minulým je plusquamperfektum: <I>He went on as though he had not heard.</I> Pokračoval, jako by byl neslyšel.
Po <I>as if</I>, <I>as though</I> může být vypuštěn podmět a určité sloveso (stejně jako po <I>when</I>, <I>while</I>, <I>once</I>, viz 16.23.2), např. <I>As though released from a spell, we took a few sedate steps, then broke into a run for the gate.</I> (Lee 144) Jako bychom byli zbaveni kouzla, udělali jsme několik důstojných kroků a pak se rozběhli k bráně. <I>He opened his lips as if to say something.</I> Otevřel ústa, jako by chtěl něco říci.
Zvláštní podtyp srovnávacích vět se spojkou <I>as</I> jsou věty typu <I>As days passed and no letter arrived, her gloom deepened.</I> Jak dny plynuly a žádný dopis nepřicházel, její zasmušilost vzrůstala. <I>As you make your bed so you must lie on it</I> (přísloví). Jak si usteleš, tak si lehneš. Tato souvětí vyjadřují úměrné rozvíjení obou dějů nebo jejich stejnou kvalitu. Lze k nim též řadit věty s <I>according as</I> podle toho, jak, např. <I>He was rewarded according as he deserved.</I> Byl odměněn podle toho, jak si zasloužil.
Obsahují-li obě věty komparativ, lze je převést na formu s <I>the... the</I> čím... tím: <I>As he grew older, so he became more eccentric.</I> Jak stárnul, tak se stával podivínštějším. <I>The older he grew, the more eccentric he became.</I> Čím byl starší, tím se stával podivínštějším. (Viz 16.23.31b.)
K tomuto typu patří též neslovesné věty dvojčlenné typu <I>Like master, like man.</I> Jaký pán, takový sluha (viz 12.5).
(b) Vlastní věty srovnávací
Vlastní věty srovnávací obsahují indikátory srovnání v obou větách: komparativ ve větě hlavní se pojí se spojkou <I>than</I>, uvozující větu vedlejší, nebo obě věty obsahují korelativní výrazy <I>as</I>... <I>as</I> tak... jako, <I>not as (so)... as</I> ne tak... jako, <I>the... the</I> čím... tím.
Nejtypičtější forma srovnávací věty má stejnou strukturu ve větě hlavní i vedlejší, přičemž vedlejší věta opakuje obsah věty hlavní kromě jednoho kontrastujícího prvku. Za těchto podmínek ve vedlejší větě zpravidla dochází k elipse opakovaných prvků, tj. vyjadřuje se jen prvek kontrastující, popř. sloveso a podmět. Např. <I>A complicated mechanism is more easily upset than a simple one (is (upset)).</I> Složitější mechanismus se poruší snáze než (se poruší) jednoduchý mechanismus. <I>Socialism is not only juster but more efficient than capitalism (is).</I> (Haldane 130) Socialismus je nejen spravedlivější, ale i výkonnější než (je) kapitalismus. <I>It</I>
<I>hurt you less than (it did) me.</I> Ublížilo ti to méně, než (to ublížilo) mně. <I>There were fewer chairs than (there were) visitors.</I> Bylo méně židlí než (bylo) návštěvníků.
Má-li hlavní věta strukturu S-V-O a připouští-li užité tranzitivní sloveso stejnou sémantickou třídu substantiv v podmětu i předmětu, může dojít k dvojznačnosti, např. <I>I have known John longer than Eve</I> (1) <I>I have known John longer than Eve has known him</I>; (2) <I>I have known John longer than I have known Eve.</I> (1) Znám Jana déle než Eva; (2) Znám Jana déle než Evu. Podobně u zájmen (viz 4.12).
Kontrastující člen může být modální modifikace slovesa nebo jeho časové zařazení, popř. další prvky, např. <I>Like many elderly people she could remember voices better than she did faces.</I> Jako mnoho starších lidí si pamatovala lépe hlasy než obličeje. <I>You deserve more than you got.</I> Zasluhujete si více, než jste dostal.
V případech jako <I>He arrived earlier than we expected</I> (Přijel dříve, než jsme očekávali) je vynechána celá obsahová věta (<I>than we expected (that) he would arrive</I>). Je-li předjímána anticipačním <I>it</I>, odpadá i to, srov. <I>In fact, the range of jobs which subnormal children can do is wider than is commonly supposed.</I> (Carter 129) Ve skutečnosti je rozsah prací, které mohou podnormální děti vykonávat, širší, než se obvykle předpokládá (<I>than it is commonly supposed (that) they can do</I>). Podobně <I>We shan’t keep it any longer than is necessary.</I> Nenecháme si to déle, než je nutno. <I>The lecture ended later than usual.</I> Přednáška skončila později než obvykle. V těchto případech je navíc vynechán aktant, na něhož je omezena platnost predikace: ... <I>any longer than it is necessary for us to keep it</I>; <I>... later than it is usual for it to end.</I>
<note id="16.23.31/P02">Poznámka 1: <I>Than ever</I> znamená „doposud“, srov. <I>It’s raining harder than ever.</I> Prší víc, než (pršelo) doposud. Někdy jde o pravidelnou elipsu: <I>The old man has more whims now than ever (than he has ever had).</I> Starý pán má nyní více vrtochů, než kdy měl.</note>
<note id="16.23.31/P03">Poznámka 2: Kromě po komparativu se <I>than</I> užívá po <I>else</I> a <I>other</I>: <I>Let’s have something else than a picnic.</I> Uspořádejme něco jiného než piknik. <I>I have no other photographs than those I gave you.</I> Nemám jiné fotografie než ty, které jsem ti dal. Po <I>different</I> se užívá <I>from</I> (řidčeji <I>to</I>), <I/>např. <I>He is different from what he was.</I> Je jiný než byl. <I>Than</I> se užívá pouze tehdy, je-li od <I>different</I> odděleno, např. <I>The place has quite a different air at eleven o’clock in the morning than it has at night.</I> V jedenáct hodin dopoledne to tam vypadá docela jinak než v noci (večer).</note>
<note id="16.23.31/P04">Poznámka 3: V případech jako <I>He is more than six feet tall</I> (Je přes šest stop vysoký), <I>I</I>
<I>am more than satisfied</I> (Jsem více než spokojena) nejde o eliptické srovnávací souvětí, nýbrž <I>than</I> má funkci předložky, srov. <I>He is over six feet tall</I> (Je přes šest stop vysoký), nebo celý výraz funguje jako intenzifikátor: <I>I</I>
<I>am exceedingly satisfied.</I> Jsem nadmíru spokojena (srov. české přešťasten = <I>more than happy</I>).</note>
Podobný význam jako srovnávací souvětí s <I>than</I> má souvětí s korelativními výrazy <I>not so (as)... as</I> ne tak... jako. V obou případech se vyjadřuje různá míra vlastnosti nebo děje. Např. <I>We didn’t save as much as we had hoped.</I> Neušetřili jsme tolik, kolik jsme doufali. (Srov. <I>We saved less than we had hoped.</I> Ušetřili jsme méně, než jsme doufali.) <I>There weren’t as many people as (there had been) last time.</I> Nebylo tolik lidí jako posledně. (Srov. <I>There were fewer people than last time.</I> Bylo méně lidí než posledně.)
Za stejných podmínek jako po <I>than</I> může i po <I>as</I> dojít k dvojznačnosti (viz 4.12).
<note id="16.23.31/P05">Poznámka: Forma <I>not as... as</I> je <I/>hovorovější než <I>not so... as.</I></note>
Je-li srovnáváno samotné substantivum, užívá se <I>such</I> místo <I>so</I> (neboť <I>so</I> je pouze adverbium, nikoliv determinátor jako <I>such</I>), srov. <I>He is not such a fool as they take him for.</I> Není takový blázen, za jakého ho považují.
<I>As... as</I> vyjadřuje stejnou míru kvality nebo kvantity, např. <I>It’s about as far as from here to the railway station.</I> Je to asi tak daleko jako odtud na nádraží. <I>But a really big office can be just as inhuman as a factory.</I> (Fraser 58) Ale opravdu velká kancelář může být stejně neosobní jako továrna.
<I>The... the</I> (s komparativem) <I>čím... tím</I> vyjadřuje úměrnou změnu v procesech vyjádřených v obou částech souvětí. Slovosled v těchto souvětích se vyznačuje prepozicí slovesného doplnění (jmenné části přísudku, předmětu, příslovečného určení), po němž následuje podmět a přísudek. V druhé části souvětí je fakultativní inverze podmětu a přísudku. Např. <I>The faster one goes, the further one goes in a specified time.</I> (Mackay 27) Čím rychleji jdeme, tím dále dojdeme za určitou dobu. <I>The more one overeats, the more likely is one to be obese.</I> (Mackay 27) Čím více se člověk přejídá, tím spíše (pravděpodobněji) je obézní. Často též s elipsou slovesa, popř. i podmětu: <I>The fewer mistakes we make the better.</I> (Adams 138) Čím méně chyb uděláme, tím lépe. <I>The greater the speed, the less the time taken.</I> (Mackay 27) Čím větší rychlost, tím kratší doba.'$
'347','0','16.23.32','16.23.32 Věty účinkové','Věty účinkové určují způsob nebo míru děje nebo vlastnosti označené některým členem věty řídící vyjádřením toho, jak se děj nebo vlastnost projevily či mohly projevit (tj. vyjádřením skutečného nebo možného výsledku). V angličtině se uvozují spojkou <I>that</I> po korelativu <I>so</I> (popř. <I>such</I>) ve větě hlavní, např. <I>My experience is so limited that it would be hasty for me to theorize about it.</I> Moje zkušenosti jsou tak omezené, že by bylo ukvapené, abych o nich teoretizoval. <I>The engine made so much noise that we had to shout at each other.</I> Motor dělal takový hluk, že jsme na sebe museli křičet. <I>There’s so much (such a lot) to do that I can hardly cope with it.</I> Je tolik co dělat, že to stěží stačím.
Tato větná struktura odpovídá též českým účinkovým větám s <I>až</I>: Udeřil ho (tak silně), až se svalil ze židle. <I>He hit him so hard that he tumbled off the chair.</I>
Na rozdíl od češtiny se anglické účinkové věty, mají-li stejný podmět jako věta řídící, mohou vyjádřit též infinitivem (viz 15.16.3), srov. <I>Would you be so kind as to keep me posted?</I> Byl byste tak laskav a průběžně mě informoval? <I>The</I>
<I>task is not so difficult as to be unfeasible.</I> Úkol není tak obtížný, aby byl neproveditelný.
Následek vyplývající z obsahu řídící věty jako celku se vyjadřuje pomocí spojky <I>so that</I> takže, např. <I>There’s no electric light there so that we had to use candles.</I> Není tam elektrické světlo, takže jsme museli svítit svíčkami. Hovorově se v obou jazycích <I>that</I> / <I>že</I> vynechává: <I>I am sick at the sight of blood, so I couldn’t follow my father’s profession.</I> Při pohledu na krev se mi dělá špatně, tak jsem se nemohl dát na otcovo povolání.
Vztah účinku k příčině (při kauzálním vztahu je příčina počátkem děje a účinek jeho výsledkem, viz 13.41.24) se projevuje možností převést účinkové souvětí na souvětí příčinné tak, že se z věty hlavní stane věta vedlejší příčinná a z vedlejší věty účinkové věta řídící: <I>Since there is no electric light there, we had to use candles.</I> Jelikož tam není elektrické světlo, museli jsme svítit svíčkami. <I>We had to use candles because there is no electric light there.</I> Museli jsme svítit svíčkami, protože tam není elektrické světlo.
České účinkové věty, v nichž účinek nemůže nastat pro přílišnou míru nějaké vlastnosti nebo děje ve větě řídící (která zpravidla obsahuje <I>příliš</I>) a v nichž účinek by teprve měl vyplynout z toho, co říká věta řídící (obsahující <I>natolik</I>, <I>dosti</I>), se v angličtině vyjadřují pouze infinitivními vazbami, např. <I>She is too sensible to take risks when driving.</I> Je příliš rozumná (na to), aby riskovala, když řídí. <I>I am well enough to resume work.</I> Jsem dost (natolik) zdráv, abych zase mohl pracovat. <I>There isn’t enough time to make the necessary arrangements.</I> Není dost času, aby se zařídilo vše potřebné.
V těchto vazbách se odlišný podmět závislé predikace vyjadřuje předmětovým tvarem po předložce <I>for</I>: <I>The car is too expensive for us to afford (it).</I> To auto je příliš drahé, abychom si je mohli dovolit.
V záporných větách s <I>too</I> se navíc struktura anglické a české věty liší polaritou závislé části: <I>He is not too young to marry.</I> Není tak mladý, aby se nemohl oženit. (Srov. doslovnější české znění <I>Na ženění není příliš mladý.</I>)'$
'348','0','16.23.4','16.23.4 Souvětí příčinné povahy',$
'349','0','16.23.41','16.23.41 Souvětí vyjadřující vlastní příčinu','Souvětí vyjadřující vlastní příčinu má stejnou sémantiku jako souvětí důsledkové, liší se pouze syntaktickou konstrukcí. Srov. <I>We had to walk up because the lift was out of order.</I> Museli jsme jít nahoru pěšky, protože nejezdil výtah. – <I>The lift was out of order so that we had to walk up.</I> Výtah nejezdil, takže jsme museli jít nahoru pěšky.
Základní příčinné spojky jsou v angličtině <I>because</I> protože, <I>as</I> protože, poněvadž, <I>since</I> protože, jelikož a <I>for</I> neboť. Zatímco prvé tři uvádějí věty vedlejší, <I>for</I> má některé rysy spojek souřadicích (viz 16.14). To se projevuje především neměnným postavením věty uvozené pomocí <I>for</I> za větou hlavní, kdežto věty s <I>because</I>, <I>as</I> a <I>since</I> si mohou s hlavní větou vyměnit místo (<I>for</I> je tak syntaktickým protějškem českého <I>neboť</I>), srov. <I>The night was rather dark because</I> / <I>as</I> / <I>since there was no moon.</I> Noc byla dost temná, protože nesvítil měsíc. – <I>Because</I> / <I>as</I> / <I>since there was no moon, the night was rather dark.</I> Protože nesvítil měsíc, noc byla dost temná. – <I>The night was rather dark for there was no moon.</I> Noc byla dost temná, neboť nesvítil měsíc. Ale nikoliv <I>*For there was no moon, the night was rather dark.</I> *Neboť nesvítil měsíc, noc byla dost temná. <I>Part of the slope was in the shadow, for the sun was sinking ahead of them.</I> (Adams 18) Část svahu byla ve stínu, neboť slunce před nimi klesalo.
Přestože je postavení příčinných vět s <I>because</I>, <I>as</I> a <I>since</I> vůči řídící větě volné, věty se <I>since</I> a <I>as</I> většinou před ní předcházejí, kdežto věty s <I>because</I> následují: <I>As all windows were dark I supposed everybody to be asleep.</I> Protože byla ve všech oknech tma, předpokládal jsem, že všichni spí. <I>A scientist must never temper with his material, and since linguists aim at being scientific they must follow the same procedure.</I> (Christophersen 58) Vědec nesmí nikdy přizpůsobovat svůj materiál, a jelikož cílem lingvistů je vědeckost, musí zachovávat stejný postup. <I>A lot of young workers leave their jobs simply because they desire a change.</I> (Carter 163) Spousta mladých lidí odejde ze zaměstnání prostě proto, že chtějí změnu.
Z příčinných spojek má nejširší použití <I>because.</I> Jediné může stát ve vytýkací konstrukci, např. <I>It’s because I know him that I don’t trust him.</I> Právě proto, že ho znám, mu nevěřím. Uvádí eliptickou odpověď na otázku <I>proč</I>, sestávající jen z vedlejší věty: <I>Why didn’t you ask me?</I> – <I>Because I couldn’t reach you.</I> Proč ses mě nezeptal? – Protože / poněvadž jsem tě nemohl zastihnout. Elipsa může zahrnout i spojku, srov. <I>Why didn’t you ask me?</I> – <I>I</I>
<I>couldn’t reach you.</I> Proč ses mě nezeptal? – Nemohl jsem tě zastihnout.
<I>As</I> a <I>since</I> se v eliptické odpovědi neužívají, neboť uvádějí příčinu známou. Známost příčiny úzce souvisí s počátečním postavením vět se <I>since</I> a <I>as</I>, čímž je vyznačena jejich příslušnost k tématu. Z tematičnosti vět uvozených <I>as</I> nebo <I>since</I> dále vyplývá faktivnost dějů jimi vyjadřovaných. Z věty <I>As</I> / <I>Since he is my chief I must obey him</I> (Protože je to můj nadřízený, musím ho poslouchat) vyplývá, že obsah vyjadřovaný příčinnou větou je fakt, skutečnost.
<note id="16.23.41/P01">Poznámka: Někdy není zřejmé, zda má <I>as</I> význam příčinný nebo časový, např. <I>As the end drew near everybody doubled his efforts.</I> (a) Když (<I>when</I>) <I/>se blížil konec, všichni zdvojnásobili své úsilí. (b) Protože (<I>because</I>) <I/>se blížil konec, všichni zdvojnásobili své úsilí. Srov. příčinné užívání českého <I>když</I> v případech jako Když si nechceš dát říci, není ti pomoci. <I>Since you won’t listen to reason, there’s no helping you.</I></note>
Naproti tomu <I>because</I> může po záporném predikátu ve větě řídící uvádět vedlejší větu, jejíž obsah neplatí. V psaném jazyce pak může dojít k dvojznačnosti (viz 12.15.5), např. <I>I</I>
<I>didn’t tell him because I was afraid.</I> (1) Neřekl jsem mu to, protože jsem se bál (= Neřekl jsem mu to, a příčina, pro kterou jsem mu to neřekl, byla, že jsem se bál): normální příčinné souvětí uvádějící faktickou příčinu, realizované jako dvě intonační jednotky s intonačním centrem na <I>afraid</I> (bál). (2) Řekl jsem mu to, ale ne proto, že jsem se bál, z nějakého jiného důvodu (souvětí je vysloveno jako jedna intonační jednotka bez předělu mezi větou hlavní a vedlejší, s hlavním přízvukem na <I>I</I>
<I>didn’t tell</I>; očekáváme nějaké pokračování jako např. <I>I</I>
<I>didn’t tell him because I was afraid, but because I thought it right.</I> (= I told him not because...) Neřekl jsem mu to, protože jsem se bál, nýbrž protože jsem to považoval za správné.).
<I>Because</I> může uvádět i větu, jejíž vztah k řídící větě není kauzální, např. <I>The water must be rather cold because few people are bathing.</I> Voda je asi dost studená, protože se koupe málo lidí. Kauzální vztah mezi oběma popisovanými jevy je opačný: <I>Few people were bathing because the water was rather cold.</I> Koupalo se málo lidí, protože byla dost studená voda. Věta vlastně znamená <I>From the fact that few people are bathing I deduce that the water is rather cold.</I> Z toho, že se koupe málo lidí, usuzuji, že je voda dost studená. V tomto užití je možné i <I>since</I> a <I>as.</I>
K příčinným spojkám se dále řadí <I>in that</I> a <I>inasmuch as</I>, které se významově blíží <I>as</I> a <I>since.</I> Podržují si však původní významové odstíny (<I>in that</I> zřetelový v <I>tom smyslu</I> / <I>směru, že</I>, <I>inasmuch as</I> měrový <I>do té míry, že</I>). Např. <I>Most children are ill-prepared for employment in that they know little about what to expect when they start work.</I> (Carter 130) Většina dětí je špatně připravena na zaměstnání (v tom směru, že), protože ví málo o tom, co je čeká, až začnou pracovat. <I>The higher income tax is harmful in that it may discourage people from trying to earn more.</I> Vyšší daň z příjmu je škodlivá (v tom smyslu, že), protože může lidi odradit, aby se snažili více vydělat. <I>The valley is difficult of access inasmuch as there is no proper road running through it.</I> Do údolí je nesnadný přístup (do té míry, že), protože jím nevede pořádná silnice.'$
'350','0','16.23.42','16.23.42 Věty účelové','Vedlejší věty účelové vyjadřují příčinu ležící v budoucnosti. Na rozdíl od ostatních souvětí založených na kauzálním vztahu se sémantická struktura účelového souvětí vyznačuje dvěma dalšími rysy: řídící věta vyjadřuje záměrnou činnost, přičemž obsah věty vedlejší vyjadřuje cíl (nebo jeden z cílů) této činnosti.
Tato sémantická specifičnost účelového souvětí se projevuje vůči ostatním souvětím příčinné povahy, v nichž jsou tyto rysy pouze fakultativní, tak, že pokud nejsou tyto rysy přítomny, souvětí příčinné, podmínkové atd. na účelové převést nelze, srov. <I>If</I> / <I>Since the weather is good I spend a lot of time in the open air.</I> Je-li / Protože je příznivé počasí, trávím hodně času venku. (Bez možnosti převést na účelové souvětí.) – <I>If</I> / <I>As you want to keep fit, you should take more exercise.</I> Chcete-li se / Protože se chcete udržet v kondici, měl byste mít více pohybu (více sportovat). <I>You should take more exercise so as to keep fit.</I> Měl byste mít více pohybu, abyste se udržel v kondici.
Účelové věty se nejčastěji vyjadřují účelovým infinitivem (viz 15.16.1). Pokud se vyjadřují vedlejší větou, jsou uvozeny spojkami <I>in order that</I> (knižní), <I>so that</I>, řidčeji <I>that</I> aby. Jelikož vyjadřují vždy děj, který se má vzhledem k ději řídící věty teprve uskutečnit, obsahují modální sloveso (ekvivalentní konjunktivu, který se dosud vyskytuje v americké angličtině), nejčastěji <I>may</I> / <I>might</I>, <I>should</I>, <I>could</I>, <I>would</I> (užívání přítomných a minulých tvarů modálních sloves se řídí stejnými pravidly jako užívání časů v obsahových větách, viz 16.21.7), např. <I>In order that the child may think logically, he must first be able to separate the world of things into classes.</I> (Mackay 148) Aby dítě myslelo logicky, musí být nejdříve schopno rozdělit svět věcí na třídy. <I>He had drawn the blinds (so) that the light should not break his rest.</I> Stáhl rolety, aby světlo nerušilo jeho odpočinek.
Užíváním modálního slovesa, popř. kondicionálu se účelová věta liší od vět účinkových uvozených spojkou <I>so that</I> (takže), po nichž následuje indikativ, srov. <I>He walked slowly so that we easily overtook him.</I> Šel pomalu, takže jsme ho snadno dohonili. – <I>He walked slowly so that we might</I> / <I>could overtake him.</I> Šel pomalu, abychom ho mohli dohonit.
<note id="16.23.42/P01">Poznámka: V důsledku dvojí funkce <I>could</I> (indikativ préterita a kondicionál prézentu, viz 8.44.12) může být <I>so that + could</I> dvojznačné, srov. <I>He spoke through a microphone so that everyone could hear him.</I> Mluvil přes mikrofon, (1) aby ho každý slyšel; (2) takže ho každý mohl slyšet.</note>
V záporných účelových větách vedlejších se vyskytují spojky <I>lest</I> aby ne, <I>in case</I> pro případ, že. Po <I>lest</I> nejčastěji následuje <I>should</I> (v americké angličtině konjunktiv). Na rozdíl od hovorového <I>in case</I> má <I>lest</I> knižní ráz. Např. <I>He stood quite still, holding his breath, lest any sound should betray him.</I> Stál zcela tiše, zadržuje dech, aby ho žádný zvuk neprozradil. <I>None of the spectators would leave lest he lose his place.</I> Nikdo z diváků nechtěl opustit své místo, aby o ně nepřišel. <I>I</I>
<I>am not going to tell you any more in case I’m wrong.</I> Víc vám neřeknu pro případ, že se mýlím.
Ani <I>lest</I>, ani <I>in case</I> nevyjadřuje čistý účel. <I>Lest</I> je synonymní s <I>for fear that</I> ze strachu, že, srov. <I>She pretended to be in a hurry for fear he might offer</I> / <I>lest he might offer to accompany her.</I> Předstírala, že spěchá (z obavy), aby jí nenabídl doprovod. Jeho výskyt po slovesech s významem <I>fear</I> bát se (<I>be afraid</I>, <I>anxious</I>, <I>dreads aj.</I>) lze tedy považovat za projev sémantické kongruence. Souvětí s těmito slovesy se liší od ostatních účelových souvětí tím, že řídící věta nemusí vyjadřovat záměrnou činnost.
<I>In case</I> uvozuje též větu podmínkovou (viz 16.23.43), např. <I>I’ll teach you that in case you need it (= I’ll teach you that in the event of your needing it).</I> Naučím tě to v případě, že to budeš potřebovat (realizace děje ve větě řídící je závislá na splnění podmínky vyjádřené větou vedlejší). Význam potenciálního účelu je častý zejména v britské angličtině (= <I>I’ll teach you that because you may need it</I>): Naučím tě to pro případ, že to budeš / že bys to mohl potřebovat (děj věty hlavní se realizuje kvůli možné budoucí okolnosti). Podobně <I>Outside, he stopped for a moment to make sure the windows of his study were closed in case it should rain over the weekend.</I> Venku se na okamžik zastavil, aby se ujistil, že jsou okna jeho pracovny zavřena, pro případ, že by přes víkend pršelo.
<note id="16.23.42/P02">Poznámka: V nepravých větách účelových nejde o vztah činnosti a jejího cíle, nýbrž o vztah následnosti dějů (odtud jejich název „nepravé“). V angličtině se vyjadřují pouze infinitivem (viz 15.16.1).</note>'$
'351','0','16.23.43','16.23.43 Věty podmínkové','Podmínkové souvětí, podobně jako souvětí vyjadřující vlastní příčinu, vyjadřuje vztah příčiny a následku, avšak na rozdíl od příčinného souvětí, v němž se obsah věty hlavní na základě kauzálního vztahu vůči větě vedlejší realizuje, v podmínkovém souvětí jde pouze o možnost realizace obsahu věty hlavní v závislosti na splnění podmínky vyjádřené větou vedlejší, srov. <I>As Paul is still ill, he won’t be able to come.</I> Protože je Pavel ještě nemocen, nebude moci přijít. (Pavel je nemocen, proto nemůže přijít.) – <I>If Paul is still ill, he won’t be able to come.</I> Je-li Pavel ještě nemocen, nebude moci přijít. (Mluvčí neví, je-li Pavel ještě nemocen, avšak v případě, že je, nebude moci přijít.)
Otevřenou možností realizace svého obsahu se podmínkové souvětí podobá zjišťovací otázce (viz 12.12.1). Proto se v něm většinou vyskytují výrazy <I>any</I> / <I>ever</I>, např. <I>If there are any questions, I shall be glad to answer them.</I> Jsou-li nějaké otázky, rád na ně odpovím.
<note id="16.23.43/P01">Poznámka: Podmínku lze vyjádřit i jinými prostředky: příslovečným určením (viz 13.41.24d), paratakticky, např. <I>Help me and I shall help you.</I> Pomoz mi a já pomohu tobě. (= <I>If you help me...</I> Pomůžeš-li mi...) <I>Let’s hurry or we shall be late.</I> Pospěšme si nebo přijdeme pozdě. (= <I>If we don’t hurry...</I> Nepospíšíme-li si...); participiem (viz 15.32.1), např. <I>We will have a picnic, weather permitting.</I> Uspořádáme piknik, dovolí-li počasí. <I>Counting the children, there were thirty people at the wedding.</I> Počítáme-li děti, bylo na svatbě třicet lidí.</note>
Podmínková souvětí se uvozují spojkami <I>if</I> jestliže, -li, <I>unless</I> jestliže ne, ledaže, <I>provided (that)</I>, <I>providing (that)</I> za předpokladu, že, <I>given (that)</I> za předpokladu, že aj. Tvoří dva typy podle toho, zda vyjadřují podmínku možnou, tj. podmínku, která není v rozporu se skutečností (ponechávající možnost realizace děje otevřenou), nebo podmínku hypotetickou, která je v rozporu se skutečností (skutečnost je opačná, než předpokládá podmínka, děje se tedy nerealizují).
(a) Podmínkové souvětí vyjadřující podmínku možnou
Hlavní spojka uvozující tento typ souvětí je <I>if</I> jestliže, -li. V angličtině i češtině je situace obdobná kromě neužívání tvarů futura ve vedlejší větě (viz 8.82.21a). Např. <I>If for some reason a new-born baby is removed from human society, it will not acquire speech.</I> (Christophersen 45) Je-li novorozeně z nějakého důvodu odstraněno z lidské společnosti, neosvojí si řeč. <I>If anything occurs to me later, I’ll let you know.</I> Napadne-li mě něco později, dám vám vědět. <I>If you have never been seriously ill, you can hardly imagine what it’s like.</I> Jestli jste nebyl nikdy vážně nemocen, těžko si můžete představit, jaké to je. <I>He left yesterday, if he didn’t change his mind.</I> Odjel včera, jestliže si to nerozmyslel. <I>It was also necessary to pass a preliminary examination unless you could claim exemption by having, for example, matriculated at school.</I> (Fraser 260) Bylo též nutno složit předběžnou zkoušku, ledaže se mohlo žádat o zproštění na základě maturity. <I>Providing the same result does not always follow the same stimulus, then the system is to some degree unpredictable.</I> (Moray 61) Pokud týž výsledek nenásleduje vždy po témže stimulu, pak je systém do jisté míry neprediktabilní.
<note id="16.23.43/P02">Poznámka 1: V podmínkovém souvětí s <I>if</I> může být v hlavní větě korelativní výraz <I>then</I> pak, potom, srov. poslední příklad.</note>
<note id="16.23.43/P03">Poznámka 2: V češtině se ve funkci podmínkové spojky užívá též <I>když.</I> Anglické <I>when</I> je v této funkci okrajové (blíží-li se temporální určení podmínce), např. <I>Who shall decide when doctors disagree?</I> Kdo má rozhodnout, když se lékaři neshodují?</note>
Souvětí s <I>if</I> nevyjadřuje vždy čistou podmínku. V případě jako <I>If I may speak confidentially, the project is bound to fail</I> (Mohu-li mluvit důvěrně, projekt musí nutně ztroskotat) má podmínková věta funkci větného modifikátoru (viz 13.42.1). Podobně <I>if you follow me</I> rozumíte-li mi apod. Často je též formou zdvořilé žádosti. V tom případě se po <I>if</I> užívá <I>will</I> (v hypotetickém souvětí <I>would</I>), např. <I>If you’ll excuse me I’ll go and finish my packing.</I> Omluvíte-li mě, půjdu dokončit balení (přípravy na cestu). <I>I’d be grateful if she could</I> / <I>would spare me a few minutes.</I> Byl bych vděčen, kdyby mi mohla věnovat / věnovala několik minut.
<note id="16.23.43/P04">Poznámka: V knižním stylu se v podmínkové větě někdy vyskytuje konjunktiv prézenta, např. <I>if need be</I> bude-li třeba.</note>
<I>Unless</I> má specifičtější význam než <I>if not</I>, a to <I>except when</I> kromě toho, když. Proto nejsou oba výrazy vždy zaměnitelné. Na rozdíl od ostatních podmínkových spojek se po <I>unless</I> vyskytují výrazy se <I>some</I>, např. <I>Unless something unexpected crops up, we shall finish this week.</I> Nevyskytne-li se něco nepředvídaného, skončíme tento týden.
Po <I>if</I> a <I>unless</I> může mít podmínková věta eliptickou formu (bez podmětu a určitého slovesa), např. <I>If in doubt, consult a dictionary.</I> Budete-li na pochybách, podívejte se do slovníku. <I>Unless taken four times a day, the pills have little effect</I>. Neberou-li se čtyřikrát denně, pilulky mají malý účinek. Srovnej též <I>if so</I> je-li tomu tak, <I>if not</I> jestliže ne. Eliptickou formu též mívají podmínkové věty uvozené <I>given</I>, např. <I>Given the will, the opportunity and the right approach, there is no limit to the degree of proficiency that may be achieved in a second-learnt language.</I> (Christophersen 70) Za předpokladu, že je (je-li) vůle, příležitost a správný přístup, stupeň dokonalosti, kterého lze v druhém jazyce dosáhnout, není omezen.
Spojka <I>on condition that</I> se zčásti pociťuje jako suma svých složek, což se projevuje v tom, že se věta jí uvozená může chápat též jako přívlastková (vztažná po substantivu <I>condition</I>), v níž neplatí omezení o užívání futura, srov. <I>I’ll tell you on condition that you won’t</I> (vedle <I>don’t</I>) <I>tell anyone.</I> Řeknu vám to pod podmínkou, že to nikomu neřeknete. (V případě jako <I>I</I>
<I>told you on condition that you would keep it to yourself</I> [Řekl jsem vám to pod podmínkou, že si to necháte pro sebe] jde ovšem pouze o větu vztažnou.)
Srovnej podmínkovou funkci <I>in case</I> s účelovou (viz 16.23.42): <I>In case I forget, please remind me. (= If I should forget...)</I> Kdybych snad / V případě, že zapomenu, prosím vás mi to připomeňte. – <I>I</I>
<I>turned on the heating in case it should freeze at night. (</I> = <I>for fear that...)</I> Zapnul jsem topeni pro případ, že by v noci mrzlo.
Srovnej podmínkovou a časovou funkci <I>as (so) long as</I>: <I>You can use my books as (so) long as you don’t take them home.</I> (= <I>provided</I>) Můžete používat mé knihy, pokud si je nebudete brát domů. – <I>I’ll remember it as (so) long as I live.</I> (= <I>while</I>) Budu si to pamatovat, dokud budu živ.
<note id="16.23.43/P05">Poznámka: Podmínkový a časový význam <I>as (so) long as</I> někdy splývá, srov. <I>You’ll be all right as (so) long as (while</I> / <I>provided) you don’t overtax your strength.</I> Budete v pořádku, dokud / jestliže nebudete přepínat své síly.</note>
(b) Podmínkové souvětí vyjadřující hypotetickou podmínku
Podmínkové souvětí hypotetické vyjadřuje podmínku, která je v rozporu se skutečností. Z nerealizace děje ve větě vedlejší vyplývá nerealizace děje ve větě hlavní. Nejčastěji je uvozuje spojka <I>if</I> kdyby.
Vztahují-li se oba děje k přítomnosti nebo budoucnosti, kombinuje se préteritum (ve větě vedlejší) s kondicionálem přítomným (ve větě hlavní), např. <I>The flat would be quite comfortable if it had central heating.</I> Ten byt by byl docela pohodlný, kdyby měl ústřední topení (byt nemá ústřední topení, a tedy není pohodlný; podmínka vyjádřená větou vedlejší je v rozporu s přítomnou skutečností). Podobně <I>Suppose</I> / <I>Supposing you were confined to bed for a long time, how would you amuse yourself?</I> Dejme tomu, že byste byl na dlouhou dobu upoután na lůžko, jak byste se zabavil?
Sloveso <I>be</I> má ve spisovném jazyce v tomto typu souvětí konjunktivní tvar <I>were</I> (stejný pro všechny osoby, viz 8.83.4), např. <I>If the job were not paid so well, nobody would do it.</I> Kdyby ta práce nebyla tak dobře placena, nikdo by ji nedělal. V běžně mluveném jazyce se však užívá indikativu, tj. v 1. a 3. os. <I>was</I> (kromě <I>if I were you</I> / <I>in your place</I> kdybych byl vámi / na vašem místě), např. <I>I shouldn’t be surprised if all our effort was in vain.</I> Nedivil bych se, kdyby bylo všechno naše úsilí marné.
Vztahují-li se oba děje k minulosti, kombinuje se plusquamperfektum (ve větě vedlejší) s kondicionálem minulým (ve větě hlavní), např. <I>If you had seen your dentist in time, the tooth might have been saved.</I> Kdybys byl šel k zubnímu lékaři včas, zub (by byl) mohl být zachráněn (nešel jsi k lékaři včas, zub se nedal zachránit; podmínka vyjádřená větou vedlejší nebyla v minulosti realizována, a proto se nerealizoval ani děj věty hlavní).
Někdy se podmínka týká minulosti, kdežto děj na ní závislý přítomnosti, tj. plusquamperfektum (ve větě vedlejší) se kombinuje s kondicionálem přítomným (ve větě hlavní), např. <I>I should be happy to accept your invitation if only I hadn’t made other arrangements.</I> Velice rád bych vaše pozvání přijal (nyní), kdybych byl věci už nezařídil jinak (v minulosti).
Hypotetické podmínkové souvětí nemusí vyjadřovat děj nerealizovaný. Někdy jde o děj potenciální, např. <I>If she were allergic to penicillin she would have exactly the same symptoms she is showing.</I> Kdyby byla alergická na penicilin, projevily by se u ní přesně tytéž symptomy, které má. Zde mluvčí neví, zda je osoba, o níž se mluví, alergická na penicilin nebo ne. Podmínková věta tedy nevyjadřuje děj, který je v rozporu se skutečností, nýbrž možnost vysvětlující reálný děj věty řídící. Podobně vztahuje-li se věta k budoucnosti, neboť každý budoucí děj je v podstatě jen potenciální. V tomto případě se hypotetické souvětí liší od podmínkového souvětí vyjadřujícího podmínku možnou pouze menší mírou pravděpodobnosti realizace obou dějů, např. <I>If you learnt shorthand you might get a better job.</I> Kdybyste se naučila těsnopis, mohla byste dostat lepší místo. Hypotetické souvětí může též být zdvořilou formou žádosti. Potom není v závislé větě préteritum, nýbrž modální <I>would</I>, např. <I>If it would be convenient, I should be glad to have the afternoon off.</I> Kdyby to nevadilo, rád bych si vzal odpoledne volno.
Odkaz na budoucnost (s odstínem tentativnosti) lze v závislé větě explicitně vyjádřit pomocí <I>should</I> nebo <I>be</I>, např. <I>If the attempt should (were to) fail, the whole procedure would have to be repeated.</I> Kdyby se snad pokus nezdařil, celý postup by se musel opakovat.
<note id="16.23.43/P06">Poznámka: <I>Should</I> a <I>be</I> se též kombinují s indikativem nebo imperativem ve větě hlavní, např. <I>If rapid technological change is to take place, young employees must be kept in the habit of learning.</I> (Carter 189) Mají-li se uplatňovat rychlé technické změny, musí se u mladých zaměstnanců udržovat návyk učit se. <I>If anything should go wrong, let us know.</I> Kdyby se náhodou něco pokazilo (nedařilo), dejte nám vědět.</note>
Hypotetické podmínkové věty s plusquamperfektem, <I>should</I> a <I>be</I> mají též formu bez spojky. Funkci podmínkové spojky přejímá inverze podmětu a určitého slovesa (viz 14.11.4), např. <I>Had I been delicate I would surely have died.</I> (Lee 167) Kdybych byl choulostivý, určitě bych byl umřel. <I>Should the attempt fail, the whole procedure would have to be repeated.</I> Kdyby se snad pokus nezdařil, celý postup by se musel opakovat. <I>Were the whole truth to be told, it would hardly be believed.</I> Kdyby měla být pověděna celá pravda, sotva by se jí věřilo.
V češtině se hypotetická podmínková věta vyjadřuje též infinitivem, např. <I>Potkat ji jinde, byl bych ji nepoznal.</I> V angličtině se infinitivu v této funkci neužívá, českému infinitivu odpovídá věta vedlejší, srov. <I>If I had</I> / <I>Had I met her anywhere else, I shouldn’t have recognized her.</I> Mít peníze nazbyt, koupil bych si to. <I>If I had money to spare, I would buy it.</I> Podmínkový infinitiv <I>nebýt (čeho)</I> odpovídá anglické předložkové vazbě <I>but for</I>, např. <I>But for his foresight there might have been an accident.</I> Nebýt jeho prozíravosti, mohlo dojít k nehodě. <I>But for the dog they would have frozen to death.</I> Nebýt psa, byli by zmrzli. Vedle toho existuje též vyjádření větné: <I>If it had not been for the dog, they would have frozen to death.</I> Podobně <I>But for his accent</I> / <I>if it were not for his accent, he might pass for a native speaker.</I> Nebýt jeho přízvuku, mohl by být považován za rodilého mluvčího.
<note id="16.23.43/P07">Poznámka 1: Forma s inverzí <I>were it not (for his accent)</I> nepřipouští stažený tvar.</note>
<note id="16.23.43/P08">Poznámka 2: Podmínkovému užití se blíží infinitiv sloves <I>to see</I>, <I>to hear</I>, <I>to judge</I> apod. v případech jako <I>To hear him talk, one would take him for a scientific adviser.</I> Když ho tak člověk slyší mluvit, považoval by ho za vědeckého (odborného) poradce. Někdy vyjadřuje podmínku též infinitivní doplnění adjektiva, např. <I>She would be silly to do that.</I> Byla by hloupá, kdyby to udělala. V případech jako <I>You have to be rich to afford a car like that</I> se podmínková funkce překrývá s účelovou: Člověk musí být bohat, může-li si dovolit / aby si mohl dovolit takové auto.</note>'$
'352','0','16.23.44','16.23.44 Věty přípustkové','(a) Přípustkové souvětí vyjadřuje popření podmínky obsažené ve větě vedlejší, tj. obvyklý kauzální vztah mezi oběma ději neplatí. Na rovině parataxe mu odpovídá souvětí odporovací, srov. <I>Although it was May, the trees had not yet begun to blossom.</I> Ačkoliv byl už květen, stromy ještě nezačaly kvést. – <I>It was May, but the trees had not yet begun to blossom.</I> Byl už květen, ale stromy ještě nezačaly kvést.
Přípustkové spojky jsou v angličtině <I>although</I>, <I>though</I> ačkoliv (<I>though</I> je hovorovější). Někdy mají přípustkový význam <I>while</I>, <I>whereas</I> (zatímco, kdežto) a ojediněle i <I>if.</I> Např. <I>Although the background to the two cases is very different, in some respects they are similar.</I> (Jones 377) Ačkoliv je pozadí těchto dvou případů různé, v některých směrech si jsou podobné. <I>Though I am feeling better, the doctor advised me to stay at home for another two or three days.</I> Ačkoliv se cítím lépe, doktor mi radil, abych ještě zůstal dva tři dny doma. <I>While I admire his art I can’t bear his conceit.</I> Ačkoliv obdivuji jeho umění, nesnáším jeho domýšlivost. <I>I’ll do it (even) if it takes me all the afternoon.</I> Udělám to, i když mi to zabere celé odpoledne. Srovnej též <I>He received this information politely, if not very enthusiastically.</I> Přijal tuto informaci zdvořile, byť ne (i když ne) zrovna nadšeně.
<note id="16.23.44/P01">Poznámka: V přípustkovém souvětí s <I>(al)though</I> může být v hlavní větě korelativní výraz <I>yet</I>, <I>nevertheless</I> přesto, přece, např. <I>Although the term of completion has been extended, nevertheless the time pressure remains severe.</I> Ačkoliv byl termín dokončení prodloužen, přesto je časová tíseň i nadále velká.</note>
Poněkud knižnější ráz mají přípustkové věty s <I>as</I>, <I>though</I> a <I>that</I> a prepozicí predikačního jádra (jmenné části přísudku, předmětu, popř. i lexikálního [nefinitního tvaru] slovesa), které v češtině nemají přímý protějšek, srov. <I>The hall, large as (that) it was, soon became crowded.</I> Sál, přestože byl velký, byl brzy přeplněn. <I>Regrettable though it is, many of us in this profession have to be fighters.</I> (Moore 107) Ačkoliv je to politováníhodné, mnozí z nás v tomto povolání musí být bojovníky. <I>Much as he wanted it he couldn’t bring himself to ask for it.</I> Přestože si to velice přál, nemohl se přimět, aby o to požádal. <I>Ring and knock as we did there was no answer.</I> Ačkoliv jsme zvonili a klepali, nikdo nám nešel otevřít.
Obsahuje-li přípustková věta určitý tvar slovesa <I>be</I> a má-li stejný podmět jako věta hlavní, mívá často eliptickou formu (bez podmětu a určitého slovesa), např. <I>The products of a machine age, though not necessarily ugly themselves, do not easily harmonize with the natural scene.</I> Produkty věku strojů, ač nejsou nutně samy o sobě ošklivé, neharmonizují snadno s přírodním prostředím. <I>Though only four, she used to watch me like a nurse.</I> (Lee 157) Ačkoliv jí byly teprve čtyři roky, hlídala mě jako chůva.
(b) Věty podmínkově přípustkové
Věty podmínkově přípustkové vytýkají krajní okolnost, za níž se ještě uskuteční obsah věty hlavní. Nejčastější typ je se spojkami <I>even if</I>, <I>even though</I> i když, i kdyby (stejně jako ve větách podmínkových se zde neužívá futura a kondicionálu, viz 16.23.43). Např. <I>Even if this account is not the whole truth, it is clearly a very important part of the truth.</I> (Smith 73) I když tento výklad nepředstavuje celou pravdu, je to jasně velmi důležitá část pravdy. <I>I</I>
<I>always felt uneasy in his presence, even though my conscience was quite clear.</I> Vždycky jsem se v jeho přítomnosti cítil nesvůj, i když jsem měl docela čisté svědomí.
Vytčení krajní okolnosti může být jen hypotetické, a pak je v češtině kondicionál, v angličtině préteritum nebo plusquamperfektum jako v hypotetické větě podmínkové (viz 16.23.43b), např. <I>She wouldn’t make a good housewife, even if she wanted to.</I> Nebyla by dobrou hospodyní, ani kdyby chtěla. <I>You couldn’t have stopped in time, even if you had seen her.</I> Nebyl bys mohl zastavit včas, ani kdybys ji byl viděl.
Podmínkově přípustková věta uvozená spojkou <I>whether... or</I> (ať... nebo) vyjadřuje dvě krajní alternativy, za nichž se ještě děj věty řídící uskuteční, např. <I>A man has to earn his living, whether he likes it or not.</I> Člověk si musí na sebe vydělat, ať se mu to líbí nebo ne. <I>Whether it’s Sunday or a weekday, the place is always crowded.</I> Ať je neděle nebo všední den, je tam vždycky přeplněno.
Zvláštní typ podmínkově přípustkových vět tvoří souvětí vyjadřující realizaci obsahu věty hlavní za libovolných (jakýchkoliv) okolností. Vedlejší věta je v tomto typu uvozena výrazem <I>wh-ever</I> (-koliv), s nímž je spojena antepozice slovesného doplnění (předmětu, jmenné části přísudku, příslovečného určení). Např. <I>Whatever I do, he is never satisfied.</I> (Cokoliv udělám, nikdy není spokojen) Ať udělám cokoliv (co chci), nikdy není spokojen. <I>It’s my duty, however unpleasant I may find it.</I> Je to moje povinnost, ať je mi to jakkoliv (jak chce) nepříjemné. <I>The captain of the ship is responsible, whoever the real culprit may be.</I> Odpovědnost nese kapitán lodi, ať je skutečný viník kdokoliv (kdo chce).
Sloveso <I>be</I> bývá v podmínkově přípustkových větách často vynecháno, a to i tehdy, je-li podmět věty hlavní odlišný, např. <I>Whatever the season, the country enchants me.</I> Ať je kterákoliv roční doba, venkov mě okouzluje. <I>Omit no details, however slight.</I> Nevynechte žádné podrobnosti, jakkoliv nepatrné. <I>The projed will be carried out, whatever the cost.</I> Projekt bude uskutečněn, ať to stojí cokoliv (co chce).
<note id="16.23.44/P02">Poznámka: Výrazy <I>wh-ever</I> uvozují též substantivní věty vztažné a příslovečné věty místní a časové. Tyto tři funkce vět s výrazy <I>wh-ever</I> jsou odlišeny povahou jejich začlenění do stavby souvětí. Podmínkově přípustkové věty jsou vždy fakultativní, syntaktická struktura hlavní věty je bez nich úplná. Substantivní vztažné věty nejčastěji fungují jako podmět nebo předmět, tj. konstitutivní člen větné stavby. Příslovečné věty místní mohou být rovněž obligatorním členem nadřazené věty, a pokud jsou členem fakultativním, je lokální element složkou sémantické struktury nadřazené věty. Srovnej <I>Whatever doubts she had were quickly dispelled.</I> Všechny pochybnosti, které měla, byly rychle rozehnány (podmětná substantivní věta vztažná). – <I>Whatever doubts I may have, we must continue.</I> Ať mám jakékoliv pochybnosti, musíme pokračovat (příslovečná věta podmínkově přípustková). <I>Whoever comes will be welcome.</I> Každý, kdo přijde, bude vítán (podmětná substantivní věta vztažná). – <I>Whoever comes say I am out.</I> Ať přijde kdokoliv, řekněte, že tu nejsem (příslovečná věta podmínkově přípustková). <I>Keep it wherever it is readily available.</I> Měj to někde, kde je to snadno přístupné (věta místní <I>at a place where...</I>, <I/>místní určení je složkou nadřazené věty). <I>I shall never forget you, wherever you may be.</I> Nikdy na tebe nezapomenu, ať budeš kdekoliv (věta podmínkově přípustková: <I>no matter where you are</I>; <I/>lokální element je pouze složkou věty závislé). Někdy je v psaném jazyce možná obojí interpretace, srov. <I>You must tell her whatever he said.</I> (1) Musíte jí říci všechno, co řekl (ať to bylo cokoliv) (předmětná substantivní věta vztažná); (2) Musíte jí to říci, ať si říkal, co chtěl (věta podmínkově přípustková; řídící věta obsahuje vypuštěný předmět <I>it</I>, <I/>který může odkazovat na něco jiného, než je obsahem věty závislé).</note>
Podmínkově přípustkové věty se dále vyjadřují pomocí <I>no matter</I> / <I>it doesn’t matter</I> + věta s <I>wh-ever</I> nebo <I>regardless</I> + věta s <I>wh-ever,</I> např. <I>Duty is duty, no matter how painful it is.</I> Povinnost je povinnost, bez ohledu na to, jak je bolestná. <I>Parents may set high aspirations, regardless of whether their children are capable of fulfilling them.</I> (Carter 110) Rodiče mohou mít vysoké cíle, bez ohledu na to, zda jsou jejich děti schopny jich dosáhnout.
Poslední, neproduktivní typ podmínkově přípustkových vět je bezespoječný, uvozený konjunktivem. Vyskytuje se ve více méně ustálených spojeních. <I>Come what may we shan’t leave you.</I> Děj se co děj, neopustíme vás. (Ať se stane cokoliv...) <I>I am determined to go, do what you will to prevent me.</I> Jsem rozhodnut jít, ať uděláte cokoliv, abyste mi v tom zabránili. <I>Try as I may I cannot recall it.</I> Ať se snažím, jak chci, nemohu si vzpomenout. <I>Say what you will he won’t move a finger.</I> Ať člověk říká cokoliv, nehne ani prstem. <I>Be that as it may</I> / <I>Be that as it is, I insist on my rights.</I> Ať je to jak chce, trvám na svých právech.'$
'353','0','16.23.5','16.23.5 Jiné typy příslovečných vět','Příslovečné věty zřetelové uvádí spojka <I>as (so) far as</I> pokud, co se týče, např. <I>I am not particular as far as food is concerned.</I> Nejsem náročný (vybíravý), pokud jde o jídlo (co se týče jídla). <I>As far as I remember</I> / <I>know, he kept exact records.</I> Pokud se pamatuji / Pokud vím, vedl si přesné záznamy.
Příslovečné věty prostředkové se většinou vyjadřují gerundiem, srov. <I>Life can be studied only by studying living matter.</I> Život lze studovat jen tím (tak), že studujeme živou hmotu. Řidčeji se setkáváme s vyjádřením větným: <I>in such a way that. Life can be studied only in such a way that we study living matter.</I> V tomto případě však nejde o větu příslovečnou, nýbrž vztažnou.
Příslovečné věty vyjadřující průvodní okolnosti, uvozené spojkou <I>aniž</I>, odpovídají gerundiální vazbě s předložkou <I>without</I> (viz 15.25), např. <I>Don’t give up without trying.</I> Nevzdávej se, aniž to zkusíš.
Českým větám výjimkovým uvozeným spojkou <I>ledaže</I> odpovídají věty s <I>unless</I> (viz 16.23.43), srov. <I>I shan’t go unless they send for me.</I> Nepůjdu, ledaže pro mne pošlou (ledaže by pro mne poslali). <I>Leda když</I> odpovídá <I>except when</I>, např. <I>I have never seen anything like that, except when I was in Cuba.</I> Nikdy jsem nic takového neviděl, leda když jsem byl na Kubě. V angličtině <I>except</I> uvádí též větu s <I>that</I>, která v češtině odpovídá <I>kromě toho, že</I>, např. <I>The programme is as usual, except that there will be less time for discussion.</I> Program je jako obyčejně, kromě toho, že bude méně času na diskuzi. <I>Except that</I> má knižní synonymum <I>save that.</I>'$
'354','0','16.23.6','16.23.6 Větosled v příslovečných větách','Větosled v příslovečných větách se většinou řídí aktuálním členěním, tj. koncové postavení mívá věta, která obsahuje réma. Srov. <I>It’s true whether you believe it or not.</I> Je to pravda, ať tomu věříš nebo ne. (Obsahově nejzávažnější část věty je <I>whether you believe it or not.</I>) – <I>Whether you believe it or not, it’s true.</I> Ať tomu věříš nebo ne, je to pravda. (Obsahově nejzávažnější část věty je <I>it’s true.</I>) Podobně <I>As he knew what to expect he was not disappointed.</I> Protože věděl, co může očekávat, nebyl zklamán. – <I>He didn’t feel disappointed because he knew what to expect.</I> Nebyl zklamán, protože věděl, co může očekávat.
Koncová příslovečná věta však může být i složkou tematickou. Stejně jako koncové příslovečné určení vyjádřené adverbiem nebo předložkovou vazbou může vytvářet pouhou kulisu vlastního děje. Tematičnost koncového příslovečného určení, a to jak větného tak nevětného, je zřetelně indikována intonační strukturou, srov. <I>She ′wants to `SEE you before you ,leave.</I> Chce vás vidět, než odejdete. <I>You needn’t `COME if you don’t .care to ,see it.</I> Nemusíte chodit, nestojíte-li o to, vidět to.'$
'355','0','16.3','16.3 Souvětí složené (složité)','Souvětí skládající se z více než dvou vět je souvětí složené (složité). Stavba složeného souvětí je různá podle toho, z jakých vět se skládá a jaké jsou mezi jednotlivými větami vztahy. Složené souvětí se může skládat ze samých vět hlavních, např. <I>I didn’t go straight home, but stopped at the post-office and then did some shopping.</I> Nešla jsem rovnou domů, nýbrž jsem se stavila na poště a pak jsem obstarala nějaké nákupy.
Spojení vět hlavních a vedlejších dovoluje různé kombinace, např. mohou být dvě věty hlavní a jedna vedlejší: <I>The depression of the seventies temporarily slowed down railroad building and caused some anxiety lest construction stop in the West altogether.</I> (Jones 195) Krize v sedmdesátých letech výstavbu železnic dočasně zpomalila a vzbudila jisté obavy, aby se výstavba na Západě vůbec nezastavila.
Nebo mohou být dvě věty vedlejší a jedna věta hlavní, přičemž vedlejší věty mohou být vůči sobě v koordinačním vztahu, např. <I>It is often the case that advisory bodies don’t advise or (that) their advice is not followed.</I> Často se setkáváme s tím, že poradní sbory neradí nebo (že) jejich rad není uposlechnuto (několikanásobná věta obsahová podmětná). <I>The author seeks beauty that disappeared long ago, but that has left its traces in the minds of people.</I> Autor hledá krásu, která dávno zmizela, avšak zanechala stopy v myslích lidí (několikanásobná vztažná věta adjektivní).
Jindy je věta hlavní rozvinuta dvěma různými větami vedlejšími, např. <I>When you’ve finished with the newspaper I’ll borrow it, if you don’t mind.</I> Až si ty noviny přečtete, vypůjčím si je, nebude-li vám to vadit (věta hlavní je rozvinuta vedlejší větou časovou a podmínkovou).
Věta vedlejší může být řídící vůči jiné větě vedlejší, např. <I>Once it is possible to describe and discuss what one is doing, innovation becomes far easier.</I> (Haldane 74) Jakmile je možné popsat a probrat to, co člověk dělá, novátorství se stává daleko snazším (vedlejší věta časová je nadřazena vedlejší větě předmětné).
<ref id="16.3/L01">Literatura: Araki 1958, Baker 1970, Balieva 1951, Bauer 1959, 1962, Birenbaum 1981, Breithutová 1968, Cambell – Wales 1969, Carls 1970, Doherty – Schwartz 1967, Dušková 1975a, 1984b, Firbas 1967, Grannis 1975, Gräf 1962, Haiman 1974, Helgander 1971, Huddleston 1967, 1971, Hudson 1971, Karlsen 1959, Kiparski – Kiparski 1970, Lakoff G. 1970b, Lees 1961, Lytle 1974, Macháček 1960, Masuya 1950, McCawley 1973, McTear 1979, Nebeská 1974, 1976, Nosek 1958a, 1960, 1966, O’Grady 1979, Panevová 1971, 1976, Poldauf 1955a, 1972a, Quirk 1957, Rutherford 1970, Spitzbardt 1959, 1960, Staszewski 1976, Svoboda K. 1961, 1965, Wołoszyk-Pisarka 1976, Wood 1952.</ref>'
